<?xml version="1.0" encoding="utf-8"?>
<html xmlns="http://www.w3.org/1999/xhtml" xml:lang="nb-NO">
<head>
    <meta charset="UTF-8" />
	<title>TOLVTE SANG. - KAMPEN OM MUREN.</title>
    <link rel="stylesheet" href="styles.css" />
</head>
<body xmlns:epub="http://www.idpf.org/2007/ops" epub:type="bodymatter">
<section epub:type="chapter" class="chapter">
<span epub:type="pagebreak" title="198" id="side198"></span>

<h1>TOLVTE SANG.</h1>

<h2>KAMPEN OM MUREN.</h2>

<div class="one"><strong class="big">S</strong>aaledes pleiet Menoitios søn den saarede høvding,</div>
<div class="follow">helten Evrypylos, nu i hans telt; men fylking mot fylking’</div>
<div class="follow">kjæmpet argeier og troer, og ei skulde graven og muren</div>
<div class="follow">skjenne danaerne mer, den vældige mur som de reiste</div>
<div class="follow">høit til skibenes vern, og graven de gravet omkring den.</div>
<div class="follow">Dengang bragte de guderne ei et kostelig offer,</div>
<div class="follow">forat de hurtige snekker og alt deres prægtige hærfang</div>
<div class="follow">trygt skulde vernes av muren. I trods mot gudernes vilje</div>
<div class="follow">var den jo reist; ti skulde den ei bli staaende længe.</div>
<div class="follow">Bare mens Hektor fik leve og helten Akillevs var harmfuld,</div>
<div class="follow">bare mens herskeren Priamos’ by blev staaende uskadt,</div>
<div class="follow">kneiset akaiernes vældige mur urokket om leiren.</div>
<div class="follow">Men da de gjæveste troiske mænd var segnet i døden,</div>
<div class="follow">og av argeierne mange var dræpt, mens andre var sparet,</div>
<div class="follow">da i det tiende aar kong Priamos’ by var lagt øde,</div>
<div class="follow">og da argeiernes hær var stevnet mot hjemmet med flaaten,</div>
<div class="follow">da gik Poseidon og Foibos omsider paa raad om at jevne</div>
<div class="follow">muren med jorden og sendte de mægtige elver imot den,</div>
<div class="follow">alle som strømmer i hav fra de svimlende tinder paa Ida.</div>
<div class="follow">Káresosfloden, Heptáporos, Ródios, Gránikos, Resos,</div>
<div class="follow">Aísepos’ strøm, Skamándros, den hellige flod, og den klare</div>
<div class="follow">Símoeis, den ved hvis bredder de talløse skjolde og hjelmer</div>
<div class="follow">tumlet i støvet og herlige mænd som stammet fra guder.</div>
<div class="follow">Foibos lot alle forandre sit løp, til de møttes, og sendte</div>
<div class="follow">strømmen mot muren ni samfulde døgn, mens Zevs lot det regne</div>
<span epub:type="pagebreak" title="199" id="side199"></span>
<div class="follow">strømmevis ned, forat muren des før kunde skylles i havet.</div>
<div class="follow">Frem gik den vældige jordryster selv med sin trefork i haanden.</div>
<div class="follow">Hver en bjelke og sten som akaierne fordum med møie</div>
<div class="follow">la som grundvold, kastet han ut i de brusende bølger.</div>
<div class="follow">Grunden blev jevnet paany ved den hvirvlende strøm Hellespontos,</div>
<div class="follow">og da saa muren var væk, lot han atter den mægtige havstrand</div>
<div class="follow">dække med dynger av sand og lot elvene glide tilbake</div>
<div class="follow">hver i sin seng, hvor de strømmet tilforn med de speilklare vande. —</div>
<div class="follow">Slikt skulde sent omsider Poseidon og Foibos Apollon</div>
<div class="follow">sætte i verk. Nu raste som ild det larmende kampgny</div>
<div class="follow">rundt om den mægtige mur. Det braket, naar taarnenes bjelker</div>
<div class="follow">rammedes tæt i tæt, og pisket av Alfaders svepe</div>
<div class="follow">trængtes argeierne svart og stængtes ved skibene inde,</div>
<div class="follow">bange for Hektor, den vældige helt, som slog dem med rædsel.</div>
<div class="follow">Nu som tilforn fôr høvdingen frem som en stormvind i kampen.</div>
<div class="follow">Som naar et vildsvin i lit til sin kraft eller ogsaa en løve</div>
<div class="follow">vender sig rundt, naar hunder og jægere stænger den inde</div>
<div class="follow">— mændene stiller sig rækkevis op mot det rasende vilddyr</div>
<div class="follow">tæt som en mur og slynger med kraftige armer imot det</div>
<div class="follow">talrike blinkende spyd, men udyrets modige hjerte</div>
<div class="follow">skjælver dog aldrig i rædsel; dets vaagemod koster det livet.</div>
<div class="follow">Idelig vender det sig for at prøve de kraftige rækker;</div>
<div class="follow">men hvor dyret vil frem, gaar rækkerne hastig tilbake —</div>
<div class="follow">slik fôr Hektor i tumlen omkring og bad sine landsmænd</div>
<div class="follow">modig at gaa over graven; men hestenes fotrappe tvespand</div>
<div class="follow">turde ei vaage det farlige sprang. Med skingrende vrinsken</div>
<div class="follow">stanset de ytterst paa kanten i gru for graven den brede.</div>
<div class="follow">Ei var det let at ta den i hop eller kjøre med vognen</div>
<div class="follow">over den skridt for skridt; ti bratte var begge dens kanter</div>
<div class="follow">rundt i hele dens længde, og oventil stængte de tætte</div>
<div class="follow">mægtige pæler med skarphugget spids, som akaiernes sønner</div>
<div class="follow">rammet i jorden som tryggende vern mot fiender grumme.</div>
<div class="follow">Vanskelig kunde en hest, naar han trak den rullende stridsvogn,</div>
<div class="follow">komme derind; men kjæmper tilfots hadde lyst til at friste.</div>
<div class="follow">Helten Polydamas traadte da hen til Hektor og mælte:</div>
<div class="follow">«Hektor, og I som blandt troer og hjælpere staar som de første.</div>
<div class="follow">Galenskap er det at drive de vælige dyr over graven.</div>
<div class="follow">Løpet er meget for svært; ti en krans av hvæssede pæler</div>
<span epub:type="pagebreak" title="200" id="side200"></span>
<div class="follow">staar jo omkring, og akaiernes mur staar truende bak dem.</div>
<div class="follow">Ei er det mulig at kjøre derned eller kjæmpe fra stridsvogn;</div>
<div class="follow">nei, ti saa trangt som det er, vil visselig mange bli saaret.</div>
<div class="follow">Ja, dersom tordneren Zevs i sin harm skulde agte at bringe</div>
<div class="follow">alle akaier til fald og hjælpe de kjæmpende troer,</div>
<div class="follow">ønsket jeg selv at det straks maatte ske og at alle akaier</div>
<div class="follow">her maatte finde en navnløs grav langt borte fra Argos.</div>
<div class="follow">Men hvis de vender sig om og atter vil slaa os paa flugten</div>
<div class="follow">bort ifra skibe og leir, og vi kastes tilbake i graven,</div>
<div class="follow">tror jeg at ikke en eneste mand vil vende tilbake</div>
<div class="follow">herfra til byen med bud, naar akaierne vender sig mot os.</div>
<div class="follow">Vel, la mig gi jer mit raad, og la os saa følge det alle.</div>
<div class="follow">Her ved graven faar væbnerne bli med hester og vogner;</div>
<div class="follow">men la os selv tilfots og rustet med vaaben og verge</div>
<div class="follow">samles om Hektor og følge ham kjækt; ti akaiernes sønner</div>
<div class="follow">holder ei stand, saafremt deres undergangs time er kommet.»</div>

<div class="one">Saaledes lød hans gavnlige raad, og Hektor var enig.</div>
<div class="follow">Straks sprang helten fra vognen til jord i skinnende rustning.</div>
<div class="follow">Ingen i troernes flok blev staaende længer paa stridsvogn.</div>
<div class="follow">Samtlige hoppet de ned, da de saa den herlige Hektor.</div>
<div class="follow">Hver av heltene bød sin vognstyrer holde tilbake</div>
<div class="follow">hester og vogner i række og rad paa pladsen ved graven.</div>
<div class="follow">Derefter skilte de sig i fem forskjellige flokker;</div>
<div class="follow">rækkerne sluttet de tæt og fulgte de ledende fyrster.</div>

<div class="one">Sammen med Hektor og helten Polydamas stevnet til striden</div>
<div class="follow">krigernes største og tapreste flok, som brændende higet</div>
<div class="follow">efter at sprænge den vældige mur og kjæmpe ved flaaten.</div>
<div class="follow">Helten Kebríones fulgte hin flok som den tredje; ti Hektor</div>
<div class="follow">lot ved vognen en ringere mand bli tilbake som vogter.</div>
<div class="follow">Paris, Agenor og kjæmpen Alkátoos førte de næste.</div>
<div class="follow">Hélenos førte den tredje og helten Deïfobos, begge</div>
<div class="follow">Priamos’ herlige sønner, og sammen med dem var den tapre</div>
<div class="follow">Asios, Hyrtakos’ søn, som de rødbrune vælige hester</div>
<div class="follow">førte tilforn fra Arisbe, fra floden Selleis’ bredder.</div>
<div class="follow">Førere var for den fjerde den herlige høvding Aineias,</div>
<div class="follow">søn av Ankises, og Akamas, søn av drotten Antenor,</div>
<div class="follow">og som den tredje hans bror Arkilokos, mestre i kampfærd.</div>
<div class="follow">Helten Sarpédon gik frem med de navngjetne hjælperes fylking.</div>
<span epub:type="pagebreak" title="201" id="side201"></span>
<div class="follow">Drotten tok Glavkos til hjælp og den krigerske Asteropaios;</div>
<div class="follow">ti det var disse som tyktes ham bedst av alle de andre</div>
<div class="follow">næstefter ham; ti han selv stod høit over alle i manddom.</div>
<div class="follow">Da de var fylket paa rad med de vældige oksehuds skjolde,</div>
<div class="follow">stormet de rasende frem mot danaernes mænd som de mente</div>
<div class="follow">ei vilde staa, men flygte ombord paa de tjærede snekker.</div>

<div class="one">Alle de øvrige troer og navngjetne hjælpere fulgte</div>
<div class="follow">helten Polydamas’ sindige raad; men én var uvillig,</div>
<div class="follow">Asios, Hyrtakos’ søn, den mægtige drot; ti han vilde</div>
<div class="follow">ikke la efter sig hestenes spand og stridsvognens styrer;</div>
<div class="follow">men med sit gangerpar kjørte han frem mot de hurtige snekker.</div>
<div class="follow">Arme forblindede daare! Ei skulde han fly for de grumme</div>
<div class="follow">dødens gudinder og stolt paa sin vogn faa vende tilbake</div>
<div class="follow">hjem ifra skibe og leir til det stormomsusede Troja;</div>
<div class="follow">ti den usalige skjæbne formørket hans sti, da den bolde</div>
<div class="follow">høvding Idomenevs, søn av Devkalion, traf ham med lansen.</div>
<div class="follow">Frem imot skibene stormet han kjækt paa veien til venstre,</div>
<div class="follow">just hvor akaierne kom med hester og vogner fra sletten.</div>
<div class="follow">Derhen styrte han hester og vogn og fandt ikke porten</div>
<div class="follow">lukket og fløiene stængt med tverbommens mægtige bjelke.</div>
<div class="follow">Krigere stod der og holdt dens fløier paa gap for at frelse</div>
<div class="follow">landsmænd som flygtet fra kampene hjem til akaiernes skibe.</div>
<div class="follow">Derhen stevnet han raskt med sin vogn, og svendene fulgte</div>
<div class="follow">kjækt under gjaldende rop; ti de trodde akaiernes sønner</div>
<div class="follow">ei vilde staa, men flygte ombord paa de hurtige snekker.</div>
<div class="follow">Vildledte daare! Han fandt to vældige stridsmænd i porten,</div>
<div class="follow">modige sønner av spydvante mænd av lapiternes stamme,</div>
<div class="follow">først Peirítoos’ søn, den vældige helt Polypoites,</div>
<div class="follow">dernæst Leontevs, modig og sterk som den mordlystne Ares.</div>
<div class="follow">Foran den taarnhøie port stod begge de vældige helter,</div>
<div class="follow">sterke som kneisende eker, som fjernt paa fjeldenes tinder</div>
<div class="follow">staar imot skylregn og hylende storm til dagenes ende,</div>
<div class="follow">klamret urokkelig fast med de lange, vidtrækkende røtter.</div>
<div class="follow">Saaledes trodset de begge i lit til armenes styrke,</div>
<div class="follow">mandig og uten at fly, den vældige Asios’ angrep.</div>
<div class="follow">Troerne stormet med gjaldende skrik ret frem mot den sterke</div>
<div class="follow">høireiste mur og løftet paa arm sine oksehuds skjolde,</div>
<div class="follow">fylket om Asios, mændenes drot, om Iámenos, Toon,</div>
<span epub:type="pagebreak" title="202" id="side202"></span>
<div class="follow">Adamas, Asios’ søn, Oinómaos og om Orestes.</div>
<div class="follow">Indenfor porthvælvet egget imens de tvende lapiter</div>
<div class="follow">alle akaiernes pansrede mænd til at verne om flaaten.</div>
<div class="follow">Men da de saa at troernes mænd løp storm imot muren,</div>
<div class="follow">medens danaerne larmet og skrek i lammende rædsel,</div>
<div class="follow">styrtet de begge til kamp mot fienden utenfor porten.</div>
<div class="follow">Likesom ofte et vildsvinpar paa skogklædte aasryg</div>
<div class="follow">ikke vil vike for jægernes rop og de halsende hunder</div>
<div class="follow">— fremad de farer paa kryds og paa tvers og velter fra roten</div>
<div class="follow">skogholtets busker og trær, og rasende skjærer de tænder,</div>
<div class="follow">indtil en jæger faar slynget sit spyd og røver dem livet —</div>
<div class="follow">saaledes klirret den straalende malm om heltenes bringe,</div>
<div class="follow">hvergang spydene traf; ti de verget sig mandig i kampen,</div>
<div class="follow">stolende trygt paa sin vældige kraft og de talrike stridsmænd</div>
<div class="follow">oppe paa muren, som kastet med sten fra de mægtige taarne,</div>
<div class="follow">vergende modig sig selv og standleirens telter og snekker.</div>
<div class="follow">Stenene drysset til jord saa tæt som hvirvlende snefnug,</div>
<div class="follow">som under stormvindens kast, naar den jager de natsorte skyer,</div>
<div class="follow">drysser fra himlen ustanselig ned paa den nærende jordbund.</div>
<div class="follow">Saaledes fløi fra akaiers og troernes kraftige hænder</div>
<div class="follow">stener og spyd, mens buklede skjold og straalende hjelmer</div>
<div class="follow">klirret og klang, naar de rammedes haardt av de vældige stene</div>
<div class="follow">Asios, Hyrtakos’ søn brøt ut i klager, og harmfuld</div>
<div class="follow">gav han sig selv et slag paa sit laar og ropte i vrede:</div>
<div class="follow">«Alfader Zevs! Saa var ogsaa du blandt dem som med glæde</div>
<div class="follow">øver en svig; ti jeg trodde saa trygt at akaiernes helter</div>
<div class="follow">ei vilde trodse vor mandige kraft og de farlige hænder.</div>
<div class="follow">Men som summende hvepser og myldrende bier som modig</div>
<div class="follow">bygger sit bo ved den bugtede sti og ikke vil rømme</div>
<div class="follow">bort fra det skjermende hjem i hulen paa fjeldet, men tappert</div>
<div class="follow">holder mot jægerne stand og rasende verger sin yngel,</div>
<div class="follow">saaledes vil nu disse, som bare er tvende i tallet,</div>
<div class="follow">sletikke vike fra porten, men slaa os ihjel eller falde.»</div>

<div class="one">Saa han talte; men Alfaders sind formildet han ikke;</div>
<div class="follow">ti det var Hektor han agtet at gi uvisnelig hæder.</div>

<div class="one">Kjæmpet da alle de andre imens ved de øvrige porter.</div>
<div class="follow">Melde om alt kan bare en gud. <em>Jeg</em> magter det ikke;</div>
<div class="follow">ti rundt hele den vældige mur slog krigsluens flammer</div>
<span epub:type="pagebreak" title="203" id="side203"></span>
<div class="follow">høit, mens stenene føk. Akaierne verget i mismod</div>
<div class="follow">drevet av tvang sine snekker, og guderne sørget tilhobe,</div>
<div class="follow">alle som hjalp danaernes mænd, naar de kjæmpet paa valen.</div>

<div class="one">Frem gik begge lapiter til dyst i drabelig nærkamp.</div>
<div class="follow">Drotten Peiritoos’ søn Polypoites slynget med vælde</div>
<div class="follow">lansen mot Dámasos’ hjelm og traf i dens kindskjerm av kobber.</div>
<div class="follow">Stridshjelmens malmplate vernet ham ei; men tvers gjennem benet</div>
<div class="follow">trængte med knusende kraft dens malmhvasse odd, og hans hjerne</div>
<div class="follow">farvedes rød av blod, og han fældte ham midt i hans stormløp.</div>
<div class="follow">Derefter dræpte han Pylon, og Ormenos faldt for hans lanse.</div>
<div class="follow">Krigsgudens ætling Leontevs tok sigte med spydet og rammet</div>
<div class="follow">helten Hippómakos, søn av Antimakos, like ved beltet.</div>
<div class="follow">Hastig drog helten av skeden sit skarpslepne sverd, og i vrimlen</div>
<div class="follow">stormet han først mot Antífates frem, og i rasende nærkamp</div>
<div class="follow">gav han ham dødelig saar, saa han styrtet paa ryggen til jorden.</div>
<div class="follow">Derefter hugg han Iámenos ned og Orestes og Menon.</div>
<div class="follow">Samtlige segnet de en efter en paa den nærende jordbund.</div>

<div class="one">Mens nu lapiterne tok de fældedes straalende rustning,</div>
<div class="follow">ventet Polydamas’ mænd og Hektors mandhaftige følge,</div>
<div class="follow">de som var taprest og flest og ivrigst ønsket at sprænge</div>
<div class="follow">ringmurens vern og herje med ild akaiernes skibe.</div>
<div class="follow">Endnu stod disse i nagende tvil og ventet ved graven.</div>
<div class="follow">Ti da de vilde gaa frem, kom en varselsfugl flyvende mot dem</div>
<div class="follow">like til venstre for hæren, en ørn som dalte fra høiden.</div>
<div class="follow">Fast i klørne holdt den en blodrød, kjæmpestor slange.</div>
<div class="follow">Levende vred den dog endnu sin krop og glemte ei kampen.</div>
<div class="follow">Hodet trak den tilbake og hugg i brystet ved halsen</div>
<div class="follow">fuglen som bar den i klo, og ørnen lot udyret falde</div>
<div class="follow">pint av smerte og kastet den ned i mændenes skare.</div>
<div class="follow">Selv fløi den skrikende bort med vingerne spilet i vinden.</div>
<div class="follow">Troerne stivnet av gru, da de saa den bugtede slange</div>
<div class="follow">ligge i kredsen, et jertegn fra Zevs, den vældige skjoldgud.</div>
<div class="follow">Da traadte helten Polydamas frem og talte til Hektor:</div>

<div class="one">«Hektor, du har jo for skik at laste mig stadig paa tinge,</div>
<div class="follow">selv om mit raad er godt; ti at si dig imot i sin tale</div>
<div class="follow">sømmer sig ei for den menige mand, nei hverken i raadet</div>
<div class="follow">eller i slaget. Det gjælder for ham at øke din hæder.</div>
<div class="follow">Dog, jeg vil atter faa sagt, hvad jeg synes maa være det bedste:</div>
<span epub:type="pagebreak" title="204" id="side204"></span>
<div class="follow">«Vent! La os ikke gaa frem til en kamp om danaernes skibe.</div>
<div class="follow">Slik som jeg tror, vil det visselig gaa, saa sikkert som fuglen</div>
<div class="follow">fløi imot troernes mænd, da de just vilde gaa over graven,</div>
<div class="follow">ørnen som svævet fra himmelens sky til venstre for hæren,</div>
<div class="follow">holdende fast i de mægtige klør en levende slange,</div>
<div class="follow">blodrød og svær, som den slap i sin flugt, før den naadde sit rede,</div>
<div class="follow">uten at magte at bære den frem til de ventende unger.</div>
<div class="follow">Likesaa litt vil <em>vi</em>, saafremt vi med vældige kræfter</div>
<div class="follow">sprænger akaiernes porte og mur, og akaierne viker,</div>
<div class="follow">redde os uskadt fra skibene hjem den vei vi er kommet.</div>
<div class="follow">Ti mangfoldige troiske mænd maa vi late tilbake</div>
<div class="follow">dræpt av akaiernes spyd, naar de verger i kamp sine snekker.</div>
<div class="follow">Saaledes vilde forvisst en sandsiger tolke vort varsel,</div>
<div class="follow">en som forstod sig paa tegn, saa folk vilde tro paa hans tydning.»</div>

<div class="one">Barsk og med rynkede bryn tok den straalende Hektor til orde:</div>
<div class="follow">«Nei, Polydamas! Ei vil det hue mig, det som du sier.</div>
<div class="follow">Visselig vet du at finde et raad som er bedre end dette.</div>
<div class="follow">Men er det virkelig saa at du raader til dette for alvor,</div>
<div class="follow">da har visselig guderne selv dig røvet forstanden,</div>
<div class="follow">siden du vil vi skal glemme hvad Zevs, den tordnende hersker,</div>
<div class="follow">fast har besluttet og lovet mig selv med usvikelig tilsagn,</div>
<div class="follow">mens du tør by os at tro paa vingespilende fugler.</div>
<div class="follow">Nei, jeg ænser dem ei, og det rager mig ikke det mindste,</div>
<div class="follow">enten de flyver tilhøire, hvor solskiven stiger ved daggry,</div>
<div class="follow">eller tilvenstre de styrer sin flugt mot aftenens skumring.</div>
<div class="follow">Nei, la os holde os trygt til den mægtige Alfaders vilje,</div>
<div class="follow">han som er drot for de eviges slegt og menneskers herre.</div>
<div class="follow">Verge sin fædrenejord er det bedste og eneste varsel.</div>
<div class="follow">Si, hvorfor skjælver du ræd for kamp og fienders grumhet?</div>
<div class="follow">Selv om alle vi andre blir dræpt ved akaiernes skibe,</div>
<div class="follow">er der saavisst ingen grund for dig til at grue for døden.</div>
<div class="follow"><em>Du</em> har jo aldrig hat mod paa en kamp, naar fienden kommer.</div>
<div class="follow">Men — hvis du holder dig borte fra strid eller lokker en anden</div>
<div class="follow">lumsk med daarende ord til at snike sig lønlig fra kampen,</div>
<div class="follow">sandelig, da skal du miste dit liv for denne min lanse.»</div>

<div class="one">Saa han talte og førte dem frem. Med fryktelig kampgny</div>
<div class="follow">fulgte de andre sin drot; men Zevs, den lynglade hersker,</div>
<div class="follow">sendte fra toppen av Ida en storm som susende hvirvlet</div>
<span epub:type="pagebreak" title="205" id="side205"></span>
<div class="follow">støvet mot skibene frem, saa han lammet akaiernes kampmod,</div>
<div class="follow">mens han lot Hektor og troernes mænd faa seierens hæder.</div>
<div class="follow">Stolende trygt paa hans varslende tegn og armenes kræfter</div>
<div class="follow">fristet de kjækt at sprænge akaiernes vældige murverk.</div>
<div class="follow">Ringmurens dækstener trak de til jord og rokket dens brystvern.</div>
<div class="follow">Brækstænger satte de ind mot de fremskutte piller som reistes</div>
<div class="follow">først av akaiernes mænd som støtter for taarnenes mure.</div>
<div class="follow">Velte dem var deres agt; ti de haabet at da skulde muren</div>
<div class="follow">styrtes i grus. Dog, end vilde ei danaerne vike.</div>
<div class="follow">Langsmed brystvernet stod de bak skjoldene tæt som et gjærde,</div>
<div class="follow">rammende troernes mænd, naar de vaaget sig ind under muren.</div>

<div class="one">Oppe ved taarnene gik overalt de tvende Aianter</div>
<div class="follow">rundt med manende ord og egget akaiernes kamplyst,</div>
<div class="follow">snart med den venligste ros og snart med den haardeste dadel,</div>
<div class="follow">dersom de saa en mand som drog sig tilbake fra striden:</div>
<div class="follow">«Venner, hvad enten I gjælder for bedst eller ringest i kampen</div>
<div class="follow">eller som folk er flest; — jevnbyrdige kjæmper paa valen</div>
<div class="follow">er ikke alle; men nu har enhver en gjerning at øve.</div>
<div class="follow">Dette forstaar I jo visselig selv. Saa la ikke nogen</div>
<div class="follow">lytte til trusler og vende sig feigt mot de frelsende snekker.</div>
<div class="follow">Nei, I maa alle gaa frem og egge hverandre i striden.</div>
<div class="follow">Kanske den tordnende Zevs vil unde os naadig at drive</div>
<div class="follow">stridslystne fiender bort og jage dem hjemad til byen.»</div>

<div class="one">Saaledes ropte de begge og egget akaiernes kamplyst.</div>
<div class="follow">Likesom talløse hvirvlende fnug i vinterens dage</div>
<div class="follow">drysser til jord, naar den alvise Zevs har reist sig og sender</div>
<div class="follow">sneen fra sky, forat menneskers slegt skal føle hans piler —</div>
<div class="follow">da lar han vindene hvile og sender ustanselig snedrys,</div>
<div class="follow">indtil han dækker de høieste fjeld og skogenes aaser,</div>
<div class="follow">engenes saftige kløver og mændenes frugtbare marker.</div>
<div class="follow">Ogsaa ved storhavets graalige dyp langs viker og knauser</div>
<div class="follow">falder de dunhvite fnug, men smelter i skvulpende bølger.</div>
<div class="follow">Alt det andet blir gjemt under Alfaders tyngende snefald —</div>
<div class="follow">saaledes fløi fra hær til hær utallige stener.</div>
<div class="follow">Somme blev slynget fra troernes haand mot akaiernes fylking,</div>
<div class="follow">andre mot troernes hær, mens kamplarmen drønet om muren.</div>

<div class="one">Dog, den straalende Hektor og troernes mænd hadde endnu</div>
<div class="follow">ei kunnet bryte op ringmurens port og den vældige tverbom,</div>
<span epub:type="pagebreak" title="206" id="side206"></span>
<div class="follow">hvis ikke Zevs hadde egget sin søn, den sterke Sarpédon,</div>
<div class="follow">frem mot akaiernes hær som en løve mot hornede okser.</div>
<div class="follow">Høvdingen dækket sig straks med det herlige kredsrunde malmskjold,</div>
<div class="follow">hamret med kunst i drevet metal av den kyndige skjoldsmed.</div>
<div class="follow">Indenfor fæstet han lag paa lag av oksernes huder,</div>
<div class="follow">naglet til kanten med stifter av guld i skinnende række.</div>
<div class="follow">Holdende foran sig skjoldet til vern og svingende tvende</div>
<div class="follow">vældige kastespyd stormet han frem som løven paa fjeldet,</div>
<div class="follow">naar den for længe har stundet paa kjøt, og dens modige hjerte</div>
<div class="follow">driver den frem mot det sterkeste skur paa rov efter smaafæ.</div>
<div class="follow">Selv om den der skulde finde de kraftigste jægere samlet,</div>
<div class="follow">holdende vakt over sauenes flok med spyd og med hunder,</div>
<div class="follow">lar den sig ei, før et sprang er forsøkt, fordrive fra skuret.</div>
<div class="follow">Enten gjør dyret et sprang og griper sit rov eller rammes</div>
<div class="follow">selv av spydet som gjæterne rapt lar flyve fra haanden.</div>
<div class="follow">Saaledes egget det freidige mod den kjække Sarpédon</div>
<div class="follow">nu til at storme mot ringmuren frem og sprænge dens brystvern.</div>
<div class="follow">Talte han da til Hippólokos’ søn, den mandige Glavkos:</div>
<div class="follow">«Glavkos, min ven! Hvad er det som gjør at man hædrer os høiest,</div>
<div class="follow">bænker os øverst med rikelig kjøt og bredfulde bægre</div>
<div class="follow">hjemme i Lykiens land og ser paa os begge som guder?</div>
<div class="follow">Der har vi begge i eie ved Ksantos’ bredder en herlig</div>
<div class="follow">landgaard hvor rankerne gror og markerne bugner av hvete.</div>
<div class="follow">Derfor kan ventes av os, at vi staar blandt Lykiens kjæmper</div>
<div class="follow">fremme i forreste rad og slaas hvor striden er hetest.</div>
<div class="follow">Da kan det kanske bli sagt blandt Lykiens pansrede helter:</div>
<div class="follow">«Sandelig, hæder og ry fortjener forvisst vore konger,</div>
<div class="follow">de som er herrer i Lykiens land. De nyter det fete</div>
<div class="follow">kjøt av faar og den ædleste vin; men saa eier de ogsaa</div>
<div class="follow">herlige kræfter; ti forrest blandt lykier gaar de i kampen.»</div>
<div class="follow">Kjæreste ven, saafremt vi to, naar vi flygtet fra striden,</div>
<div class="follow">altid fik nyte vor ungdom og ei skulde dø eller ældes,</div>
<div class="follow">vel, da kjæmpet nu hverken jeg selv i forreste række,</div>
<div class="follow">eller lot <em>dig</em> gaa frem til en dyst i hædrende kampe.</div>
<div class="follow">Dog, vore veier er stængt overalt av dødens gudinder.</div>
<div class="follow">Talløse er de, og ei kan en dødelig fly eller frelses.</div>
<div class="follow">La os da øke en fiendes ry eller selv vinde hæder.»</div>
<span epub:type="pagebreak" title="207" id="side207"></span>

<div class="one">Saa han talte, og ei var Glavkos sen til at lyde.</div>
<div class="follow">Fremad førte de kjækt den vældige lykiske fylking.</div>
<div class="follow">Ræd blev Menestevs, Peteos’ søn, da han saa at de stevnet</div>
<div class="follow">truende frem mot det mægtige taarn, som han selv skulde verne.</div>
<div class="follow">Langsmed akaiernes mur gled høvdingens blik, om han kunde</div>
<div class="follow">øine en fører som trygt kunde verne hans stridsmænd i nøden.</div>
<div class="follow">Saa han da begge Aianter, som aldrig blev mætte av kampen,</div>
<div class="follow">staaende sammen med Tevkros som nylig var kommet fra teltet.</div>
<div class="follow">Nær ham stod de; men rope saa høit at det hørtes var uraad,</div>
<div class="follow">midt under kampenes larm; ti himmelhøit braket de sterke</div>
<div class="follow">slag imot hjelmer og skjold og mot porthvælvets mægtige fløier.</div>
<div class="follow">Begge var stængt; men troernes mænd, som stillet sig mot dem,</div>
<div class="follow">fristet at bryte op porten med magt og storme igjennem.</div>
<div class="follow">Sendte han da til Aias i hast herolden Tootes.</div>
<div class="follow">«Skynd dig, kjække Tootes, avsted for at kalde paa Aias.</div>
<div class="follow">Helst bør du kalde dem begge til hjælp; ti det var det bedste,</div>
<div class="follow">saasom vi her maa vente os snart et frygtelig blodbad.</div>
<div class="follow">Lykiske førere trykker os haardt, de helter som altid</div>
<div class="follow">stormer imot os med knusende kraft i slagenes tummel.</div>
<div class="follow">Men hvis ogsaa de selv maa kjæmpe med ytterste møie,</div>
<div class="follow">la da ialfald Telamons søn, den vældige Aias,</div>
<div class="follow">komme til hjælp og Tevkros, hin mester med buen, slaa følge.»</div>

<div class="one">Saaledes lød hans bud, og herolden var villig og lystret.</div>
<div class="follow">Langsmed akaiernes mægtige mur han ilte og stanset</div>
<div class="follow">foran de tvende Aianter og meldte dem hastig sit budskap:</div>
<div class="follow">«Hør mig, Aianter, I drotter for pansrede helter fra Argos.</div>
<div class="follow">Helten, den mandige søn av den høibaarne Peteos, ber jer</div>
<div class="follow">skynde jer til ham og møte en stund de sværeste stormløp.</div>
<div class="follow">Helst vil han ha jer begge til hjælp; ti det var det bedste,</div>
<div class="follow">saasom de hist maa vente sig snart et frygtelig blodbad.</div>
<div class="follow">Lykiske førere trykker dem haardt, de helter som altid</div>
<div class="follow">stormer imot os med knusende kraft i slagenes tummel.</div>
<div class="follow">Men hvis I ogsaa hos jer maa kjæmpe og stride med møie,</div>
<div class="follow">la da ialfald Telamons søn, den vældige Aias,</div>
<div class="follow">komme til hjælp, og Tevkros, den navngjetne skytter, slaa følge.»</div>

<div class="one">Saa han talte, og kjæmpen, den vældige Aias, var villig.</div>
<div class="follow">Straks til Oïlevs’ søn med vingede ord han sig vendte:</div>
<div class="follow">«Aias, ja nu maa du selv og den kraftige helt Lykomedes</div>
<span epub:type="pagebreak" title="208" id="side208"></span>
<div class="follow">bli hvor I staar og egge danaernes mænd til at kjæmpe.</div>
<div class="follow">Selv vil jeg skynde mig dit for at møte de sværeste stormløp.</div>
<div class="follow">Hit skal jeg komme tilbake, saasnart jeg har frelst dem fra faren.»</div>

<div class="one">Saa lød budet fra Telamons søn, den vældige Aias.</div>
<div class="follow">Derefter gik han med Tevkros, sin bror paa fædrene side.</div>
<div class="follow">Væbneren Pandion fulgte og bar paa Tevkros’ bue.</div>
<div class="follow">Indenfor murene gik de, og just da de kom til den kjække</div>
<div class="follow">høvding Menestevs’ taarn, var hans mænd i den ytterste vaande.</div>
<div class="follow">Op imot brystvernet steg som et natmørkt truende uveir</div>
<div class="follow">Lykiens tapreste mænd, de første i kamp og i raadet.</div>
<div class="follow">Kjæmperne møttes i drabelig kamp med rungende hærskrik.</div>

<div class="one">Aias, Telamons søn, var den første som fældte en høvding,</div>
<div class="follow">helten Epikles, Sarpedons ven. Han kastet en vældig</div>
<div class="follow">skarpkantet sten som laa ved brystvernet indenfor muren</div>
<div class="follow">øverst av alle. En dødelig mand, som de findes for tiden,</div>
<div class="follow">var han end aldrig saa ung, han løftet den neppe med begge</div>
<div class="follow">hænder fra jord; men let svang Aias den høit, og ved kastet</div>
<div class="follow">brast den firdobbelt skjermede hjelm, og han knuste til splinter</div>
<div class="follow">hvert et ben i hans hode, og høvdingen faldt som en dykker</div>
<div class="follow">ned fra det kneisende taarn, og livet forsvandt fra hans knokler.</div>
<div class="follow">Glavkos, Hippolokos’ kraftige søn, fôr frem for at storme</div>
<div class="follow">op paa den kneisende mur; men Tevkros traf helten med pilen</div>
<div class="follow">midt i hans arm, hvor han saa den var bar, og stagget hans kamplyst.</div>
<div class="follow">Ned fra ringmuren sprang han i løn, forat ingen akaier</div>
<div class="follow">skulde faa se hans saar og pralende haane hans vanheld.</div>
<div class="follow">Men da Sarpedon fik se at Glavkos gik hastig tilbake,</div>
<div class="follow">svulmet hans hjerte av harm. Dog glemte han ikke at kjæmpe.</div>
<div class="follow">Stak han da Testors søn, den gjæve Alkmaion, med lansen,</div>
<div class="follow">og da han rykket den ut, maatte helten slaa følge og tumlet</div>
<div class="follow">hodekulds om, saa det braket om bryst i rustningens plater.</div>
<div class="follow">Derefter grep Sarpedon med vældige næver om murens</div>
<div class="follow">brystvern og trak, og det fulgte hans haand fra ende til anden.</div>
<div class="follow">Oventil blottedes muren, og veien blev banet for mange.</div>
<div class="follow">Aias og Tevkros gik straks imot ham side om side.</div>
<div class="follow">Tevkros’ pil traf remmen saa blank som holdt over brystet</div>
<div class="follow">fast det dækkende skjold; men Zevs jog dødens gudinder</div>
<div class="follow">bort, forat ikke hans søn skulde falde ved skibenes bakstavn.</div>
<div class="follow">Frem for Aias og stak med den vældige lanse; men odden</div>
<span epub:type="pagebreak" title="209" id="side209"></span>
<div class="follow">trængte ei gjennem hans skjold; men han stanset ham dog i hans stormløp.</div>
<div class="follow">Bort fra brystvernet tumlet han brat; men vike tilbake</div>
<div class="follow">vilde han ei; ti han haabet jo trygt paa seierens hæder.</div>
<div class="follow">Høvdingen vendte sig raskt og skrek til de lykiske kjæmper:</div>
<div class="follow">«Lykiske mænd, hvi ræddes I saa for at vaage et stormløp?</div>
<div class="follow">Vanskelig er det for mig, om jeg end har vældige kræfter,</div>
<div class="follow">ene at bryte os vei til danaernes hurtige snekker.</div>
<div class="follow">Alle maa følge! Jo flere vi er, des bedre det lykkes.»</div>

<div class="one">Saa han talte, og skræmt av herskerens straffende tilrop</div>
<div class="follow">trængte de sterkere paa og fylket sig tæt om sin fyrste.</div>
<div class="follow">Ogsaa argeierne styrket paany de vaklende rækker</div>
<div class="follow">inde bak ringmurens vern; ti en frygtelig kamp var i vente.</div>
<div class="follow">Hverken var Lykiens kraftige mænd istand til at sprænge</div>
<div class="follow">muren og bryte sig vei til danaernes snekker; ei heller</div>
<div class="follow">magtet med hvæssede spyd danaernes helter at trænge</div>
<div class="follow">Lykiens krigere bort, da de først hadde nærmet sig muren.</div>
<div class="follow">Likesom naar to grander paa eng som de sammen har eiet,</div>
<div class="follow">trætter med landmaalerstangen i haand om delingens grænser</div>
<div class="follow">— hver vil ha likelig maal, og de tvistes om smaleste strimmel —</div>
<div class="follow">saaledes skiltes de nu av ringmurens brystvern og flænget</div>
<div class="follow">over dets rand de kredsrunde oksehudsskjolde som skjermet</div>
<div class="follow">krigernes bryst, og kløvde de fjærlette skindtrukne plater.</div>
<div class="follow">Mangen en kjæmpe fik merket sin krop av det grusomme kobber;</div>
<div class="follow">somme, saasnart de vendte sig om, saa ryggen blev blottet</div>
<div class="follow">midt under kampen, men andre naar spyd fôr tvers gjennem skjoldet.</div>
<div class="follow">Begge de kjæmpende fylkingers blod, akaiers og troers,</div>
<div class="follow">farvet med rødmende stænk de kneisende taarne og brystvern.</div>
<div class="follow">Troerne jaget dog ei akaiernes rækker; men like</div>
<div class="follow">stod de som skaalvegtens stang, naar redelig spinderske lægger</div>
<div class="follow">lodder og uld paa hver sin skaal, til begge staar like,</div>
<div class="follow">fristende livet for sig og de smaa med kummerlig vinding.</div>
<div class="follow">Saaledes stod i den voldsomme strid de kjæmpende like,</div>
<div class="follow">indtil omsider den vældige Zevs gav seiren til Hektor,</div>
<div class="follow">Priamos’ søn, som først brøt ind gjennem fiendens ringmur.</div>
<div class="follow">Rungende lød hans røst, da han ropte til troernes stridsmænd:</div>
<div class="follow">«Fremad, troiske kjæmper, og spræng argeiernes ringmur!</div>
<div class="follow">Kast den fortærende ild mot fiendens stavnhøie snekker!»</div>
<span epub:type="pagebreak" title="210" id="side210"></span>

<div class="one">Saaledes lød hans eggende rop, og de hørte det alle.</div>
<div class="follow">Like mot ringmuren stormet de frem tilhobe og svang sig</div>
<div class="follow">op paa dens øverste kant med hvæssede lanser i hænde.</div>
<div class="follow">Selv grep Hektor og løftet en sten som var stillet ved porten,</div>
<div class="follow">nedentil mægtig og svær; men oventil spids som en kegle.</div>
<div class="follow">Ei vilde to av de kraftigste mænd, som de findes for tiden,</div>
<div class="follow">let kunne velte saa vældig en sten med stænger fra jorden</div>
<div class="follow">op paa en vogn; men han løftet den let og svang den alene,</div>
<div class="follow">eftersom Kronos’ søn lot stenen bli let i hans hænder.</div>
<div class="follow">Likesom gjæteren tar og bærer med lethet en væders</div>
<div class="follow">uld i den ledige haand, og ulddotten tynger ham litet,</div>
<div class="follow">saa tok Hektor og bar den vældige sten mot de svære</div>
<div class="follow">planker som lukket den tømrede port med dobbelte fløier,</div>
<div class="follow">høie og sterke. Paa indsiden møttes de mægtige bommer,</div>
<div class="follow">tvende i tallet; en eneste bolt gik tvers gjennem begge.</div>
<div class="follow">Nær til porthvælvet traadte han hen, og av ytterste evne</div>
<div class="follow">kastet han, støttet paa skrævende ben for at øke sin svingkraft,</div>
<div class="follow">stenen mot midten, saa hængslerne brast, og indenfor porten</div>
<div class="follow">faldt den med knusende vegt. Høit braket det drønende porthvælv.</div>
<div class="follow">Bommene sprang, og plankerne fløi i stumper og stykker,</div>
<div class="follow">splintret ved kastet. Ind stormet i hast den straalende Hektor.</div>
<div class="follow">Mørkt som den ilende nat var hans blik; men truende lyste</div>
<div class="follow">kobberets glans som han bar om sit bryst. To hvæssede lanser</div>
<div class="follow">svang han, og bare en gud hadde nu kunnet møte og stanse</div>
<div class="follow">helten som stolt med flammende blik sprang ind gjennem porten.</div>
<div class="follow">Ropende vendte han sig mot troernes skare og bød dem</div>
<div class="follow">straks at gaa over muren, og krigerne lystret hans tilrop.</div>
<div class="follow">Stormet da somme i hast over ringmuren; alle de andre</div>
<div class="follow">sprang gjennem selve den hvælvede port; men akaierne flygtet</div>
<div class="follow">hen til de stavnhøie snekker, mens larmen ustanselig gjaldet.</div>
</section>
</body>
</html>