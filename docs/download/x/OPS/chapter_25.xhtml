<?xml version="1.0" encoding="utf-8"?>
<html xmlns="http://www.w3.org/1999/xhtml" xml:lang="nb-NO">
<head>
    <meta charset="UTF-8" />
	<title>FIRE OG TYVENDE SANG. - HEKTORS UTLØSNING.</title>
    <link rel="stylesheet" href="styles.css" />
</head>
<body xmlns:epub="http://www.idpf.org/2007/ops" epub:type="bodymatter">
<section epub:type="chapter" class="chapter">
<span epub:type="pagebreak" title="412" id="side412"></span>

<h1>FIRE OG TYVENDE SANG.</h1>

<h2>HEKTORS UTLØSNING.</h2>

<div class="one"><strong class="big">B</strong>rutt blev den festlige kreds, og mændene spredtes og vandret</div>
<div class="follow">hjemad til skibene hver i sin flok, og alle de andre</div>
<div class="follow">tænkte med længsel paa kveldsverd og kvægende søvn; men Akillevs</div>
<div class="follow">tænkte paa vennen og graat, og den altbetvingende slummer</div>
<div class="follow">favnet ham ei; men han veltet sig hit og dit, og med vemod</div>
<div class="follow">mindedes helten Patroklos’ kraft og herlige manddom,</div>
<div class="follow">og hvad av møie og nød han sammen med ham hadde døiet,</div>
<div class="follow">baade i mændenes kvalfulde kamp og paa brusende bølger.</div>
<div class="follow">Dette randt helten i hu, og taarerne strømmet saa stride.</div>
<div class="follow">Over paa siden han kastet sig om, snart laa han paa ryggen,</div>
<div class="follow">snart paa sit ansigt. Snart reiste han sig fra sit leie og flakket</div>
<div class="follow">sansesløs om paa den sandige strand, til han skuet i østen</div>
<div class="follow">Eos som spredte sit straalende skjær over havet og stranden.</div>
<div class="follow">Og naar han saa hadde spændt under aak sine hester og bundet</div>
<div class="follow">Hektor til vognstolen fast for at slæpe hans lik gjennem støvet,</div>
<div class="follow">trak han ham treganger rundt om den faldne Patroklos’ gravhaug,</div>
<div class="follow">førend han hvilte paany i sit telt; men ham lot han ligge</div>
<div class="follow">henslængt i støvet med ansigtet ned; men Foibos Apollon</div>
<div class="follow">vernet mot skjæmmende vunder hans hud; ti selv efter døden</div>
<div class="follow">ynket han helten og dækket ham helt med den guldsmykte Aigis</div>
<div class="follow">for at hans fiende ei skulde flænge hans hud, naar han slæptes.</div>

<div class="one">Saaledes skjendet han, pint av sin harm, den straalende Hektor.</div>
<div class="follow">Guderne saa det og ynkedes saart og bød at den raske</div>
<div class="follow">speidende lysbringer Hermes med list skulde bortføre liket.</div>
<div class="follow">Alle de andre var villige straks; men det huet ei Hera,</div>
<span epub:type="pagebreak" title="413" id="side413"></span>
<div class="follow">ikke Poseidon, ei heller den blaaøide Pallas Atene;</div>
<div class="follow">men de var likesaa hatske som før mot det hellige Troja,</div>
<div class="follow">og imot Priamos selv og hans folk for Paris’ brøde,</div>
<div class="follow">han som med haan lot gudinderne gaa, da de gjestet hans fjeldgaard,</div>
<div class="follow">medens han priste den ene som gav ham fordærvelig vellyst.</div>
<div class="follow">Men ved det rødmende gry, da den tolvte av dage var kommet,</div>
<div class="follow">talte i gudernes kreds den straalende Foibos Apollon:</div>
<div class="follow">«Guder, for haardt og for hatskt er jert sind. Har Hektor da aldrig</div>
<div class="follow">ofret jer laarstykker fete av okser og lytefri gjeter.</div>
<div class="follow">Dog, I kan ikke faa kommet jer til at frelse ham endnu,</div>
<div class="follow">selv efter døden, saa hustru og mor og barn kan faa se ham,</div>
<div class="follow">Priamos ogsaa, hans sørgende far, og hans folk som tilvisse</div>
<div class="follow">straks vilde reise hans baal og gi ham en hæderlig likfærd.</div>
<div class="follow">Derimot hjælper I guder med lyst den barske Akillevs,</div>
<div class="follow">skjønt han er haard og ubillig av sind, og hans hjerte i barmen</div>
<div class="follow">slaar i ubøielig trods, og han raser saa vildt som en løve,</div>
<div class="follow">naar den i lit til sin vældige kraft og sin glubende vildskap</div>
<div class="follow">styrter sig grumt over mændenes kvæg for at fraadse i byttet.</div>
<div class="follow">Slik er Akillevs. Han mistet forlængst al medynk og kjender</div>
<div class="follow">ikke til skam, som kan skade en mand, men oftest maa gavne.</div>
<div class="follow">Mangen maa lide et tungere tap og miste for altid</div>
<div class="follow">enten en kjødelig bror eller søn, sit dyreste eie.</div>
<div class="follow">Dog, der kommer en tid, da han stanser sin graat og sin klage.</div>
<div class="follow">Moirerne gjorde jo menneskets sind taalmodig i motgang.</div>
<div class="follow">Denne har derimot nu, da han dræpte den herlige Hektor,</div>
<div class="follow">bundet hans lik til sin vogn, og om graven hvor vennen er jordet,</div>
<div class="follow">slæper han ham. Slikt bringer ham dog hverken gavn eller hæder.</div>
<div class="follow">Gjæv som han er, maa han vogte sig vel for at vække vor harme;</div>
<div class="follow">ti den umælende jord forhaaner han jo i sin vildskap.»</div>

<div class="one">Heftig forbitret i hu tok den armhvite Hera til orde:</div>
<div class="follow">«Sølvbuegud, det ord du har talt, kunde gjælde for rigtig,</div>
<div class="follow">hvis I vil sætte jer Hektor i rang saa høit som Akillevs.</div>
<div class="follow">Hektor var dødelig mand, og en kvinde har lagt ham til brystet,</div>
<div class="follow">medens Akillevs er født av den skjønne gudinde som fordum</div>
<div class="follow">selv jeg har fostret og pleiet og viet til dødelig husbond,</div>
<div class="follow">Pelevs, hin drot som blev elsket saa høit av de evige guder.</div>
<div class="follow">Alle I guder var med ved hans bryllupsfest. Selv med din lyre</div>
<div class="follow">gjestet du gildet, du stymperes ven, som altid maa lyve.»</div>
<span epub:type="pagebreak" title="414" id="side414"></span>

<div class="one">Da tok den mægtige skysamler Zevs til orde og svarte:</div>
<div class="follow">«Stans nu, Hera, og ras ikke saa mot de evige guder.</div>
<div class="follow">Ei skal de hædres med selvsamme rang; men Hektor var ogsaa</div>
<div class="follow">guderne kjærest av alle som bor inden Ilions mure.</div>
<div class="follow">Mig var han kjær; ti han glemte mig ei med herlige gaver.</div>
<div class="follow">Aldrig lot helten mit alter staa tomt for et rikelig offer,</div>
<div class="follow">funklende vin eller duftende fett. Slik hædres jo guder.</div>
<div class="follow">Dog, la os opgi den tanke at bortføre Hektor i løndom.</div>
<div class="follow">Ei er det mulig at holde det skjult for Akillevs; ti altid</div>
<div class="follow">vanker hans mor ved nat og ved dag omkring ved hans side.</div>
<div class="follow">Bedst om en gud vilde skynde sig bort og hente mig Tetis,</div>
<div class="follow">saa jeg kan gi hende selv det forstandige raad at Akillevs</div>
<div class="follow">villig bør ta hvad Priamos byr til løsning for Hektor.»</div>

<div class="one">Saa han talte. Da ilte som bud den stormsnare Iris.</div>
<div class="follow">Midt mellem Samos og Imbros’ kyst med de styrtbratte skrænter</div>
<div class="follow">hoppet hun ned i det mørkeblaa hav, saa bølgerne plasket.</div>
<div class="follow">Ned imot havbunden fôr hun saa raskt som den synkende blyklump,</div>
<div class="follow">som, naar den fæstes til røret av horn av den beitende okse,</div>
<div class="follow">daler mot bunden til død og fordærv for de graadige fisker.</div>
<div class="follow">Fandt hun da hist i den hvælvede hal den haarfagre Tetis.</div>
<div class="follow">Havets gudinder var samlet omkring, og inde i kredsen</div>
<div class="follow">hulket hun saart for sin herlige søn; ti han skulde jo snarlig</div>
<div class="follow">fjernt fra sit fødeland miste sit liv ved det frugtbare Troja.</div>
<div class="follow">Nær hende traadte da straks den fotrappe Iris og mælte:</div>
<div class="follow">«Skynd dig nu, Tetis; ti Zevs, vor alvise far, lar dig kalde.»</div>

<div class="one">Derefter svarte gudinden, den sølverfotede Tetis:</div>
<div class="follow">«Hvi har den mægtige budsendt mig nu? At færdes blandt guder</div>
<div class="follow">blues jeg ved; ti mit hjerte er pint av utallige sorger.</div>
<div class="follow">Dog, jeg maa gaa. Hvad han sier, maa ske; det kan ikke rokkes.»</div>

<div class="one">Saaledes talte gudinden og hyllet sig ind i det mørke</div>
<div class="follow">dækkende slør. Ei fandtes en dragt mer kulsort end denne.</div>
<div class="follow">Derefter gik hun avsted, og den stormsnare Iris gik foran.</div>
<div class="follow">Havdypets vandstrømme kløvde sig let om de tvende gudinder.</div>
<div class="follow">Da de var steget paa land, fôr de op til den lysende himmel.</div>
<div class="follow">Snart kom de frem til Kronos’ søn, og alle de andre</div>
<div class="follow">salige guder, som aldrig kan dø, sat samlet omkring ham.</div>
<div class="follow">Tetis tok sæte hos alfader Zevs; ti Atene vek pladsen.</div>
<div class="follow">Rakte da Hera med venlige ord gudinden den skjønne</div>
<span epub:type="pagebreak" title="415" id="side415"></span>
<div class="follow">gyldne pokal, og Tetis drak ut og gav den tilbake.</div>
<div class="follow">Guders og menneskers far tok derpaa til orde og mælte:</div>
<div class="follow">«Tetis, du kom dog, gudinde, skjønt sorgfuld i sind, til Olympen,</div>
<div class="follow">pint i din sjæl av uendelig kval. Jeg vet hvad du lider.</div>
<div class="follow">Dog, trods alt maa jeg si av hvad grund jeg nu lot dig kalde.</div>
<div class="follow">Ufred har raadet ni dage i træk blandt de evige guder,</div>
<div class="follow">striden om Hektors lik og hin stadødelægger Akillevs.</div>
<div class="follow">Somme vil ta det med list og egger den speidende Hermes,</div>
<div class="follow">medens jeg selv til Akillevs’ navn vil knytte slik hæder,</div>
<div class="follow">saasom jeg ønsker for altid at eie dit trofaste venskap.</div>
<div class="follow">Skynd dig til leiren. Gaa hen til din søn og meld ham mit budskap.</div>
<div class="follow">Si ham at gudernes mishag er vakt, og at jeg fremfor alle</div>
<div class="follow">evige guder er harm, fordi han i rasende vrede</div>
<div class="follow">holder paa Hektor ved skibenes stavn og negter ham løsning.</div>
<div class="follow">Kanske han da vil ræddes for mig og gi Hektor tilbake.</div>
<div class="follow">Selv skal jeg sende til Priamos bud med den stormsnare Iris,</div>
<div class="follow">at han skal gaa til akaiernes leir for at løskjøpe sønnen,</div>
<div class="follow">bringende med til Akillevs en bot som kan mildne hans hjerte.»</div>

<div class="one">Saa han talte, og Tetis, den sølverfotede guddom,</div>
<div class="follow">lød ham og svævet i hast fra Olympos’ mægtige tinder.</div>
<div class="follow">Snart kom hun frem til Akillevs’ telt og traf ham derinde,</div>
<div class="follow">sukkende tungt i sin sorg, mens alle de trofaste venner</div>
<div class="follow">syslet omkring ham med iver og gjorde i stand til et maaltid,</div>
<div class="follow">hvortil et stort og tætuldent faar var slagtet i teltet.</div>
<div class="follow">Tetis, hans værdige mor, gik hen og satte sig hos ham,</div>
<div class="follow">klappet ham kjærlig paa kind, og trøstende tok hun til orde:</div>
<div class="follow">«Aa, hvor længe, mit elskede barn, vil du endnu fortære</div>
<div class="follow">hjertet i jammer og sorg og glemme din mat og dit leie?</div>
<div class="follow">Kanske det bragte dig trøst, om du favnet en kvinde i elskov.</div>
<div class="follow">Snart er jo ogsaa dit livsløp forbi; ti døden og skjæbnens</div>
<div class="follow">vældige magter har nærmet sig alt og staar ved din side.</div>
<div class="follow">Lyt nu straks til mit ord: Fra Zevs er jeg kommet med budskap.</div>
<div class="follow">Guderne, sier han, laster din færd; han selv fremfor alle</div>
<div class="follow">evige guder er harm, fordi du i rasende vrede</div>
<div class="follow">holder paa Hektor ved skibenes stavn og negter ham løsning.</div>
<div class="follow">Gi nu hans lik tilbake og ta de gaver som bydes.»</div>

<div class="one">Straks tok Akillevs, den fotrappe helt, til orde og svarte:</div>
<div class="follow">«Vel, la da ham som bringer mig bot, faa hjemføre liket,</div>
<span epub:type="pagebreak" title="416" id="side416"></span>
<div class="follow">siden for alvor han byder det selv, hin gud paa Olympen.»</div>

<div class="one">Saaledes drøftet nu mor og søn ved skibenes række</div>
<div class="follow">mangt med hinanden med vingede ord; men den høie Kronide</div>
<div class="follow">sendte den fotrappe Iris imens til det hellige Troja:</div>
<div class="follow">«Skynd dig, stormsnare Iris, avsted fra vor borg paa Olympen.</div>
<div class="follow">Il til Ilions by og gi Priamos bud om min vilje,</div>
<div class="follow">at han skal gaa til akaiernes leir for at løskjøpe sønnen,</div>
<div class="follow">bringende med til Akillevs en bot som kan mildne hans hjerte.</div>
<div class="follow">La ingen troer faa følge ham dit. Han maa vandre alene.</div>
<div class="follow">Bare en ældre herold kan følge ham, en som skal styre</div>
<div class="follow">mulernes spand og den rullende vogn og bringe tilbake</div>
<div class="follow">liket av ham, som den herlige helt Akillevs har fældet.</div>
<div class="follow">Dødstanker skal ikke ængste hans sjæl. Han har intet at frygte;</div>
<div class="follow">ti som hans følgesvend sender vi med den lysende Hermes.</div>
<div class="follow">Han skal følge hans fjed, til han fører ham frem for Akillevs.</div>
<div class="follow">Og naar han først faar ledet ham ind i Akillevs’ leirtelt,</div>
<div class="follow">skal han ei dræpe sin gjest, men verne ham trygt mot de andre;</div>
<div class="follow">ti han er hverken uvittig og ond eller blind for det rette;</div>
<div class="follow">men han vil skaane en tryglende far med den ytterste omhu.»</div>

<div class="one">Saa han talte. Straks ilte den stormsnare Iris med budet.</div>
<div class="follow">Frem til Priamos kom hun. Der møtte hun jammer og klage.</div>
<div class="follow">Rundt om sin far i en kreds sat sønnerne inde paa gaarden,</div>
<div class="follow">vætende alle med taarer sin dragt, og den gamle i midten</div>
<div class="follow">svøpte sig stramt i sin kappe, mens oldingens hals og hans hode</div>
<div class="follow">dækkedes helt av det smudsige støv som gubben i mængde</div>
<div class="follow">drysset med hænderne over sig selv, mens han vred sig paa jorden.</div>
<div class="follow">Døtre og sønnernes hustruer laa i jamrende klage</div>
<div class="follow">inde i hallen og mindedes saart de mange og kjække</div>
<div class="follow">helter som faldt og mistet sit liv for akaiernes hænder.</div>
<div class="follow">Hen til Priamos skred hint ilbud fra Zevs, og til gubben</div>
<div class="follow">talte hun dæmpet og mildt. Dog skalv hans lemmer av rædsel:</div>
<div class="follow">«Fat dig, Priamos, ætling av Dardanos. Frygt ikke mere;</div>
<div class="follow">ti det er ei med et ulykkesbud jeg gjester din bolig.</div>
<div class="follow">Hjertelig vil jeg dit bedste. Fra Zevs er jeg kommet med budskap,</div>
<div class="follow">han som vil dig saa vel og ynker din nød i det fjerne.</div>
<div class="follow">Alfader byder dig nu at løse den herlige Hektor,</div>
<div class="follow">bringende med til Akillevs en bot som kan mildne hans hjerte.</div>
<div class="follow">La ingen troer faa følge dig dit. Du maa vandre alene.</div>
<span epub:type="pagebreak" title="417" id="side417"></span>
<div class="follow">Bare en ældre herold skal følge dig, en som skal styre</div>
<div class="follow">mulernes spand og den rullende vogn og bringe tilbake</div>
<div class="follow">liket av ham som den herlige helt Akillevs har fældet.</div>
<div class="follow">Dødstanker skal ikke ængste din sjæl. Du har intet at frygte;</div>
<div class="follow">ti som din følgesvend sender han med den straalende Hermes.</div>
<div class="follow">Guden skal følge dig frem til han fører dig ind hos Akillevs.</div>
<div class="follow">Men naar han først faar ledet dig ind i Akillevs’ leirtelt,</div>
<div class="follow">skal han ei dræpe sin gjest, men verne dig trygt mot de andre;</div>
<div class="follow">ti han er hverken uvittig og ond eller blind for det rette;</div>
<div class="follow">men han vil skaane en tryglende far med ytterste omhu.»</div>

<div class="one">Saaledes talte den fotrappe mø og hastet tilbake.</div>
<div class="follow">Priamos bød nu straks sine sønner at spænde de raske</div>
<div class="follow">muldyr for rullende vogn og binde en kurv til dens fating.</div>
<div class="follow">Selv gik han derefter ned i det herlige duftende kammer,</div>
<div class="follow">høiloftet, bygget av ceder. Der gjemtes hans talrike skatte.</div>
<div class="follow">Dit lot han Hekabe kalde, sin værdige hustru, og mælte:</div>
<div class="follow">«Trofaste hustru. Fra Zevs paa Olymp er der kommet det budskap</div>
<div class="follow">at jeg skal løse vor elskede søn ved akaiernes snekker,</div>
<div class="follow">bringende med til Akillevs en bot som kan mildne hans hjerte.</div>
<div class="follow">Nu maa du gi mig et raad og si hvad du mener om dette;</div>
<div class="follow">ti i mit hjerte og sind staar hele min hu til at drage</div>
<div class="follow">gjennem akaiernes vidtstrakte leir til de hurtige snekker.»</div>

<div class="one">Saa han talte, og hulkende tok hans hustru til orde:</div>
<div class="follow">«Ve mig arme! Hvor er din forstand som fordum blev lovprist</div>
<div class="follow">viden blandt fremmede mænd og av dem som lyder dit magtbud.</div>
<div class="follow">Hvorledes tør du alene gaa hen til akaiernes snekker,</div>
<div class="follow">trædende ham under øine som dræpte saa grumt vore mange</div>
<div class="follow">herlige sønner? Av haardeste jern maa dit hjerte jo være.</div>
<div class="follow">Ti dersom manden, saa haard som han er, saa blodgrisk og troløs,</div>
<div class="follow">ser dig for øie og faar dig i vold, han ynker dig ikke,</div>
<div class="follow">blues ei heller. Aa nei, la os fjernt fra den døde faa graate</div>
<div class="follow">her i vor hal over Hektor. For ham har vel skjæbnen, den haarde,</div>
<div class="follow">spundet det ind i hans livstraad straks, da jeg bar ham til verden,</div>
<div class="follow">at han saa fjernt fra forældre og hjem skulde ætes av hunder,</div>
<div class="follow">hist hos den grusomme mand. Aa, kunde jeg midt i hans lever</div>
<div class="follow">hugge min tand og æte den raa, da fik jeg vel fuldgod</div>
<div class="follow">hevn for min søn; ti det var ingen usling han vog; men han kjæmpet</div>
<span epub:type="pagebreak" title="418" id="side418"></span>
<div class="follow">modig for troernes mænd og slanktombeltede kvinder,</div>
<div class="follow">uten at tænke paa flugt eller feigt at vike tilbake.»</div>

<div class="one">Svarte da drotten, den graanede Priamos, gudernes like:</div>
<div class="follow">«Stans ei min færd, naar jeg ønsker at gaa, og spaa ikke vanheld</div>
<div class="follow">selv som en ulykkesfugl i vor hal. Du rokker mig ikke;</div>
<div class="follow">ti hvis en anden, en dødelig mand, hadde budt mig at drage,</div>
<div class="follow">enten en sandsiger eller en prest som tar varsel av ofre,</div>
<div class="follow">vilde vi kaldt det for paafund og løgn og skydd ham end mere.</div>
<div class="follow">Nu vil jeg derimot gaa; ti jeg hørte og saa jo gudinden</div>
<div class="follow">ansigt til ansigt, og ei skal hint bud være bragt mig forgjæves.</div>
<div class="follow">Selv om det vorder min lod at dø ved akaiernes skibe,</div>
<div class="follow">vil jeg det dog. Ja, Akillevs kan straks faa røve mig livet,</div>
<div class="follow">naar jeg faar favnet min søn og stillet min trang til at graate.»</div>

<div class="one">Saa han talte og lukket saa op de prægtige kister.</div>
<div class="follow">Tolv av de herligste slør tok han ut og tolv av de bedste</div>
<div class="follow">enkelte kapper og tepper av uld i selvsamme antal.</div>
<div class="follow">Likesaa stort var tallet av herlige kaaper og kjortler.</div>
<div class="follow">Derefter tok han og veiet av guld ti fulde talenter.</div>
<div class="follow">Ett par treføtter hentet han frem og tvende par kjeler,</div>
<div class="follow">dertil en herlig pokal, en skat som trakerne gav ham</div>
<div class="follow">engang han kom paa en sendemandsfærd; men selv ikke denne</div>
<div class="follow">sparte den graanede drot i sin hal; ti av hele sit hjerte</div>
<div class="follow">stundet han efter at løse sin søn; men hver eneste troer</div>
<div class="follow">jog han fra forhallens søilegang ut med de bitreste skjeldsord:</div>
<div class="follow">«Væk med jer, uslinger! skadefro pak! Har I ikke derhjemme</div>
<div class="follow">fuldtop at hyle for, siden I kom for at øke min pine?</div>
<div class="follow">Synes I ei den jammer er nok at Zevs lot mig miste</div>
<div class="follow">denne min kjækkeste søn? Det tap skal I selv faa at føle;</div>
<div class="follow">ti langt lettere blir det jo nu for akaiernes sønner,</div>
<div class="follow">efterat Hektor er falden, at ta jer andre av dage.</div>
<div class="follow">Aa, om det maatte forundes mig selv at vandre til Hades,</div>
<div class="follow">før jeg faar se for mit øie at byen blir herjet og plyndret.»</div>

<div class="one">Saa han talte og fôr med sin stav gjennem flokken, og alle</div>
<div class="follow">vek for den hidsige gubbe. Saa skjendte han paa sine sønner,</div>
<div class="follow">Helenos først og den straalende Agaton, dernæst paa Paris,</div>
<div class="follow">saa kom Antífonos, Pammon, Deifobos, dernæst Polites,</div>
<div class="follow">høimælt og rask, Hippótoos sidst og den mandige Dios.</div>
<div class="follow">Gubben fôr løs paa samtlige ni og ropte i vrede:</div>
<div class="follow">«Skynd jer, I slyngler av sønner, elendige! Gid at I alle</div>
<span epub:type="pagebreak" title="419" id="side419"></span>
<div class="follow">laa ved de hurtige snekker som lik istedetfor Hektor.</div>
<div class="follow">Ve mig, usalige mand; ti jeg avlet de ypperste sønner</div>
<div class="follow">her i det vidtstrakte Troja; men ingen av dem er tilbake:</div>
<div class="follow">Mestor, saa kjæk som en gud, og Troïlos, freidig i vognkamp,</div>
<div class="follow">ja, og min Hektor som var som en gud blandt jordiske helter.</div>
<div class="follow">Ei saa han ut som en dødeligs barn, men som søn av en guddom.</div>
<div class="follow">Disse har krigsguden dræpt; men alle de værste er sparet,</div>
<div class="follow">mestre i løgn og i dans, i alleslags fagter og krumspring;</div>
<div class="follow">helter som skaffer sig gjeter og lam ved ran ifra landsmænd.</div>
<div class="follow">Kan I da ei i en fart faa ordnet med vognen og fylde</div>
<div class="follow">kurven med sakerne her, saa vi snart kan faa git os paa veien?»</div>

<div class="one">Saaledes talte den harmfulde far, og skræmt ved hans tilrop</div>
<div class="follow">bar de fra skuret den flunkende ny, letrullende, skjønne</div>
<div class="follow">mulæselsvogn, og fast til vognstolen snørte de kurven,</div>
<div class="follow">tok saa fra knaggen et mulæselsaak, arbeidet av buksbom.</div>
<div class="follow">Knappen var kraftig og stor og ringene fæstet forsvarlig.</div>
<div class="follow">Sammen med aaktræet bar de dets rem, ni alen i længde,</div>
<div class="follow">lagde saa aaket omhyggelig ned paa den glattede vognstang,</div>
<div class="follow">ytterst ved stangens beslag, saa ringen gled ned over bolten.</div>
<div class="follow">Treganger fæstet de remmen paa kryds over knappen og slynget</div>
<div class="follow">enderne rundt og knyttet dem fast under spidsen av bolten.</div>
<div class="follow">Derefter bar de av kammeret ut og læsset paa vognen</div>
<div class="follow">dynger av herlige gaver til bot og løsning for Hektor.</div>
<div class="follow">Mulerne spændte de for, sterkhovede, raske i sælen,</div>
<div class="follow">herlige dyr som Priamos fik av myserne fordum.</div>
<div class="follow">Men for Priamos spændte de for de hester som gubben</div>
<div class="follow">selv hadde røgtet som ypperste spand ved den glattede krybbe.</div>

<div class="one">Medens nu Priamos selv og hans svend, de forstandige gubber,</div>
<div class="follow">begge lot dyrene spænde for vogn i den kneisende borggaard,</div>
<div class="follow">traadte den værdige Hekabe frem med kummer i hjertet,</div>
<div class="follow">rækkende frem i sin høire en gylden pokal med den søte</div>
<div class="follow">kvægende vin, saa de, før de drog bort, kunde bringe et offer.</div>
<div class="follow">Fremme ved hestene stillet hun sig og talte til gubben:</div>
<div class="follow">«Ta det og bring fader Zevs et drikoffer. Bed om at komme</div>
<div class="follow">frelst ifra fiender hjem til din borg, siden hele din længsel</div>
<div class="follow">stunder mot skibene frem, og du ikke vil føie min vilje.</div>
<div class="follow">Bed til den skyomhyllede søn av Kronos, som troner</div>
<div class="follow">oppe paa Ida og ser over hele det vidtstrakte Troja,</div>
<span epub:type="pagebreak" title="420" id="side420"></span>
<div class="follow">at han vil sende fra høire hin fugl, sit hurtige ilbud,</div>
<div class="follow">den som er Alfader kjærest og sterkest av vingede fugler,</div>
<div class="follow">forat du selv, naar du faar den at se, i lit til dens varsel</div>
<div class="follow">trøstig kan gi dig paa vei til danaernes hurtige snekker.</div>
<div class="follow">Men hvis den tordnende Zevs ei gir dig sit varslende budskap,</div>
<div class="follow">da vil jeg ei kunne raade dig til eller be dig at drage</div>
<div class="follow">hen til akaiernes leir, om du ønsker det aldrig saa ivrig.»</div>

<div class="one">Priamos, gudernes like, tok straks til orde og svarte:</div>
<div class="follow">«Kjæreste hustru, dit velmente raad skal jeg visselig lyde.</div>
<div class="follow">Løfte mot Zevs sine hænder er bedst, om han kanske vil ynkes.»</div>

<div class="one">Saaledes talte den gamle og bød sine terner at helde</div>
<div class="follow">over hans hænder det klareste vand, og tjenestekvinden</div>
<div class="follow">nærmet sig straks med en kande i haand og fatet til tvætning.</div>
<div class="follow">Hænderne vasket han saa og tok fra sin hustru pokalen.</div>
<div class="follow">Midt paa borggaarden traadte han frem, og med blikket mot himlen</div>
<div class="follow">heldte han ofret av funklende vin paa jorden og mælte:</div>
<div class="follow">«Alfader Zevs, Idæiske drot, høilovet og mægtig,</div>
<div class="follow">und mig at naa til Akillevs som ven og vække hans medynk.</div>
<div class="follow">Send mig fra høire den varslende fugl, dit hurtige ilbud,</div>
<div class="follow">den som er kjærest for dig og er sterkest av vingede fugler,</div>
<div class="follow">forat jeg selv, naar jeg faar den at se, i lit til dens varsel</div>
<div class="follow">trøstig kan gi mig paa vei til danaernes hurtige snekker.»</div>

<div class="one">Saaledes bad han, og Zevs, den alvise, hørte ham naadig.</div>
<div class="follow">Straks lot han flyve sin ørn, den stolteste fugl under himlen,</div>
<div class="follow">jagtfuglen mørk; den spraglede kongeørn kaldes den ogsaa.</div>
<div class="follow">Lange som fløien er høi i rikmandens døre som stænger</div>
<div class="follow">trygt for hans skatkammers høireiste hvælv med de mægtige laaser,</div>
<div class="follow">likesaa lange var vingernes par, og de saa at den svævet</div>
<div class="follow">hen over byen til høire, og da de fik øie paa fuglen,</div>
<div class="follow">følte de inderlig glæde, og alle blev varme om hjertet.</div>

<div class="one">Oldingen skyndte sig op paa den skinnende vognkarm og kjørte</div>
<div class="follow">under den drønende søilehal ut av den hvælvede borgport.</div>
<div class="follow">Foran med firehjulsvognen gik spandet av kraftige muldyr,</div>
<div class="follow">kjørt av den kloke Idaios, og bakefter fulgte hans hester,</div>
<div class="follow">styret av oldingen selv, som drev dem med svepe og tilrop</div>
<div class="follow">hurtig avsted gjennem byen. Da fulgte ham alle hans kjære</div>
<div class="follow">jamrende høit, som skulde han nu gaa døden i møte.</div>
<div class="follow">Da de var kjørt gjennem troernes by og var kommet paa sletten,</div>
<span epub:type="pagebreak" title="421" id="side421"></span>
<div class="follow">vendte hans sønner og døtrenes mænd tilbake til Troja.</div>
<div class="follow">Ei blev det skjult for den tordnende Zevs at de to kom tilsyne</div>
<div class="follow">ute paa sletten, og guden blev rørt, da han øinet den gamle.</div>
<div class="follow">Straks til Hermes, sin elskede søn, han vendte sin tale:</div>
<div class="follow">«Hermes, det er jo for dig den kjæreste syssel at hjælpe</div>
<div class="follow">venlig en mand, og du hører en bøn, naar den huer dit hjerte.</div>
<div class="follow">Skynd dig avsted! Før Priamos frem til akaiernes snekker,</div>
<div class="follow">stille og tyst, saa end ikke én av de andre danaer</div>
<div class="follow">ser eller merker hans færd, før han naar til Akillevs’ leirtelt.»</div>

<div class="one">Saa han talte, og Hermes, hans straalende ilbud, var villig.</div>
<div class="follow">Straks under føtterne snørte han fast de himmelske saaler,</div>
<div class="follow">gyldne og skjønne, som bærer ham hen over vandenes vidder</div>
<div class="follow">og over landene viden paa jord saa hurtig som vinden.</div>
<div class="follow">Derefter grep han sin stav. Med den kan han trylle i dvale</div>
<div class="follow">menneskers øine saa ofte han vil, og vække av slummer.</div>
<div class="follow">Holdende denne i haand fløi han bort, den mægtige lysgud.</div>
<div class="follow">Straks da han kom til troernes by og til Hellespontos,</div>
<div class="follow">vandret han fremad, av skikkelse lik en kongsbaaren yngling,</div>
<div class="follow">skygget om haken av spirende dun, i sin fagreste ungdom.</div>

<div class="one">Men da de tvende var kommet forbi kong Ilos’ gravhaug,</div>
<div class="follow">stanset de muldyr og hester og lot dem faa drikke ved elven;</div>
<div class="follow">ti over markerne bredte sig alt det natlige mørke.</div>
<div class="follow">Snart blev herolden ham var og kunde i skumringen skjelne</div>
<div class="follow">Hermes som nærmet sig raskt, og til Priamos talte han lønlig:</div>
<div class="follow">«Dardanos’ ætling, giv agt. Her gjælder det raadsnar beslutning.</div>
<div class="follow">Hist kan jeg øine en mand. Jeg er ræd han vil dræpe os begge.</div>
<div class="follow">Kom, la os stige tilvogns og friste at fly, eller ogsaa</div>
<div class="follow">favne hans knæ og be for vort liv, om han kanske vil ynkes.»</div>

<div class="one">Saa han talte. I lammende gru skalv oldingens hjerte.</div>
<div class="follow">Haarene reiste sig stive av skræk paa de krokete lemmer.</div>
<div class="follow">Haandfalden stod han. Da nærmet sig raskt den venlige guddom.</div>
<div class="follow">Hjertelig trykket han oldingens haand, tok ordet og spurte:</div>
<div class="follow">«Hvor skal du hen, ærværdige far, med hester og muldyr,</div>
<div class="follow">nu i den signede nat, naar mennesker ellers kan sove?</div>
<div class="follow">Ræddes du ei for akaiernes mænd, de modige helter,</div>
<div class="follow">fiender haarde som hater dig vildt og er i din nærhet.</div>
<div class="follow">Si, hvordan blev du tilmote, hvis nogen av disse fik se dig</div>
<div class="follow">kjøre avsted i den belgmørke nat med saa talrike skatte?</div>
<span epub:type="pagebreak" title="422" id="side422"></span>
<div class="follow">Selv er du sletikke ung, og gammel er han som er med dig.</div>
<div class="follow">Verge jer kunde I ei mot en mand som først yppet trætte.</div>
<div class="follow">Jeg skal tilvisse ei volde dig men. Jeg verger dig heller</div>
<div class="follow">trygt mot en anden. Min elskede far du tykkes mig ligne.»</div>

<div class="one">Oldingen Priamos svarte ham da med guddommelig høihet:</div>
<div class="follow">«Ja, du har ret, min søn; du har ret i alt hvad du sier.</div>
<div class="follow">Over mig holder dog endnu en gud sine naadige hænder,</div>
<div class="follow">siden han sendte mig nu, da det gjaldt, en vandrer i møte</div>
<div class="follow">saadan som dig, saa kraftig av vekst og herlig av aasyn,</div>
<div class="follow">dertil saa klok. Lyksalige de som er dine forældre!»</div>

<div class="one">Straks tok gudernes straalende bud til orde og svarte:</div>
<div class="follow">«Gamle, ja visselig gir jeg dig ret i alt hvad du nævnte.</div>
<div class="follow">Si mig nu bare og la hvert ord være sandt som du sier:</div>
<div class="follow">Fører du dette dit gods, dine mange og herlige skatte</div>
<div class="follow">bort til fremmede mænd for at ha det i sikker forvaring?</div>
<div class="follow">Eller kanhænde I alle drar bort fra det hellige Troja,</div>
<div class="follow">slagne av frygt; ti helten, din søn, eders tapreste høvding,</div>
<div class="follow">faldt jo fornys. I kamp mot akaierne svigtet han aldrig.»</div>

<div class="one">Svarte da drotten, den graanede Priamos, gudernes like:</div>
<div class="follow">«Si mig, min ven, hvem du er og fra hvilke forældre du stammer,</div>
<div class="follow">siden du talte saa smukt om min søns usalige skjæbne.»</div>

<div class="one">Derpaa tok gudernes straalende bud til orde og svarte:</div>
<div class="follow">«Gubbe, du prøver mig visst, naar du spør om den herlige Hektor.</div>
<div class="follow">Ham har jeg set saa mangen en gang i de hædrende kampe</div>
<div class="follow">for mine øine, ja ogsaa fornys, da han jaget og dræpte</div>
<div class="follow">hist ved flaaten akaiernes mænd med det flængende kobber.</div>
<div class="follow">Undrende stod vi og saa paa hans færd; ti vred paa Atreiden</div>
<div class="follow">hadde Akillevs forbudt os selv at kjæmpe paa valen.</div>
<div class="follow">Ja; ti jeg tjener hos ham, og det selvsamme prægtige langskib</div>
<div class="follow">førte os hit. Myrmidoner jeg er, og min far er Polyktor.</div>
<div class="follow">Grundrik er han og gammel, en gubbe omtrent paa din alder.</div>
<div class="follow">Jeg er hans syvende søn; de seks er hjemme paa borgen;</div>
<div class="follow">ti da vi alle trak lod, var det mig som hit maatte drage.</div>
<div class="follow">Nu er jeg kommet til sletten fra skibene. Tidlig imorgen</div>
<div class="follow">agter akaiernes klarøide mænd at kjæmpe om byen.</div>
<div class="follow">Alle er kjede av hvile og ro, og danaernes konger</div>
<div class="follow">kan ikke holde de kamplystne mænd tilbake fra striden.»</div>

<div class="one">Oldingen Priamos, guderne lik, tok ordet og svarte:</div>
<span epub:type="pagebreak" title="423" id="side423"></span>
<div class="follow">«Er du en kriger hos Pelevs’ søn, den stolte Akillevs,</div>
<div class="follow">si mig da sandheten helt om min søn og fortæl om han ligger</div>
<div class="follow">endnu ved skibene hist, eller kanske den haarde Akillevs</div>
<div class="follow">alt har hugget i stykker hans lik og lagt det for hunder.»</div>

<div class="one">Gudernes straalende bud tok atter til orde og svarte:</div>
<div class="follow">«Nei, ærværdige gubbe, han er ikke endnu fortæret,</div>
<div class="follow">hverken av hund eller fugl. Ved Akillevs’ telter og snekker</div>
<div class="follow">ligger han endnu som før. Naar morgenen gryr, blir det tolvte</div>
<div class="follow">dagen han ligger. Ei raatner hans lik, ei æter ham endnu</div>
<div class="follow">ormenes kryp som fortærer de mænd som er faldne paa valen.</div>
<div class="follow">Rigtignok slæper Akillevs hans lik i skaanselløs vrede</div>
<div class="follow">daglig ved tidligste gry om vennens, den elskedes, gravhaug.</div>
<div class="follow">Dog, han skader ham ei. Selv vil du faa se, naar du kommer,</div>
<div class="follow">hvordan han ligger der dugfrisk og skjøn og tvættet for blodet</div>
<div class="follow">uten det ringeste smuds, og lukket er alle de vunder,</div>
<div class="follow">fienden slog; ti av mangen en mand blev han stukket med spydet.</div>
<div class="follow">Saaledes vernes din herlige søn av de evige guder,</div>
<div class="follow">selv naar han ligger som lik; ti de elsker ham høit i sit hjerte.»</div>

<div class="one">Saa han talte. Den gamle blev glad og svarte ham venlig:</div>
<div class="follow">«Ja, mit barn, det er godt at bringe de evige guder</div>
<div class="follow">sømmelig offer. Ei glemte min søn, — mit barn som jeg mistet —</div>
<div class="follow">hist i den hjemlige hal de guder som bor paa Olympen.</div>
<div class="follow">Derfor kom de ham ogsaa i hu, da dødslodden traf ham.</div>
<div class="follow">Ta nu, du kjære, som gave fra mig dette herlige bæger.</div>
<div class="follow">Verg mig mot farer og følg mig paa vei med gudernes bistand,</div>
<div class="follow">indtil jeg kommer til teltet hvor Pelevs’ søn er til huse.»</div>

<div class="one">Atter tok gudernes straalende bud til orde og svarte:</div>
<div class="follow">«Gamle, du frister mig, ung som jeg er; men du ber mig forgjæves</div>
<div class="follow">motta en gave fra dig, naar jeg ikke har lov av Akillevs.</div>
<div class="follow">Nei, jeg frygter og skyr av hele mit hjerte at vinde</div>
<div class="follow">det som er hans, forat ei noget ondt skal ramme mig siden.</div>
<div class="follow">Men som din følgesvend, selv om det var til det herlige Argos,</div>
<div class="follow">følger jeg tro over land eller hav paa den hurtige snekke.</div>
<div class="follow">Ingen skal gaa dig for nær, fordi han foragter din fører.»</div>

<div class="one">Saaledes talte den naadige gud, og op paa hans stridsvogn</div>
<div class="follow">steg han og grep i en fart baade svepe og skinnende tøiler.</div>
<div class="follow">Kræfter i lemmerne blæste han ind paa hester og muldyr.</div>
<div class="follow">Men da de kom til murene frem og til graven om flaaten,</div>
<span epub:type="pagebreak" title="424" id="side424"></span>
<div class="follow">netop da vogterne gav sig ifærd med at lage sin kveldsverd,</div>
<div class="follow">dysset den lysende budbringer straks hver vogter i slummer.</div>
<div class="follow">Bommene skjøt han tilbake i hast, og da porten var aapnet,</div>
<div class="follow">førte han Priamos ind med de herlige gaver paa vognen.</div>
<div class="follow">Derefter naadde de frem til Akillevs’ mægtige bolig,</div>
<div class="follow">teltet som myrmidonernes mænd hadde reist for sin hersker.</div>
<div class="follow">Tømmeret hugg de av rankeste gran og lagde paa taket</div>
<div class="follow">strittende dække av siv som de meiet paa myrlændte enge,</div>
<div class="follow">og for sin hærkonge gjærdet de ind med en række av pæler</div>
<div class="follow">rummelig plads om teltet. Dens port var stængt med en enkelt</div>
<div class="follow">bjelke av gran. Med nød kunde tre av de andre akaier</div>
<div class="follow">skyve den for, og tre maatte til for at trække den tunge</div>
<div class="follow">tverbom tilbake; men helten Akillevs skjøv den alene.</div>
<div class="follow">Nu var det Hermes, den naadige gud, som aapnet og førte</div>
<div class="follow">gubben med gaverne ind til den fotrappe høvding Akillevs.</div>
<div class="follow">Derefter sprang han fra oldingens vogn til jorden og mælte:</div>
<div class="follow">«Vit, graahærdede drot, at jeg er en udødelig guddom,</div>
<div class="follow">Hermes som kom dig til hjælp; ti min far har sendt mig som fører.</div>
<div class="follow">Nu maa jeg vandre tilbake i hast; jeg vil ikke møte</div>
<div class="follow">helten Akillevs’ blik; ti det sømmer sig knapt at en guddom</div>
<div class="follow">aapenlyst skjænker en dødelig mand saa kjærlig sin bistand.</div>
<div class="follow">Selv kan du trøstig gaa ind til Pelevs’ søn for at favne</div>
<div class="follow">ydmyg hans knær i inderlig bøn ved hans far og hans kjære</div>
<div class="follow">haarfagre mor og hans søn, saa du rører hans hjerte til medynk.»</div>

<div class="one">Saaledes talte Hermeias og fôr til det høie Olympen.</div>
<div class="follow">Priamos selv steg ned fra sin vogn; men ute paa gaarden</div>
<div class="follow">lot han Idaios tilbake. Der ventet han nu for at holde</div>
<div class="follow">hester og muldyr; men gubben gik ind i Akillevs’ leirtelt,</div>
<div class="follow">der hvor han sat, hin yndling av Zevs, og han fandt ham derinde.</div>
<div class="follow">Høvdingens væbnere sat for sig selv. Kun to av hans svende</div>
<div class="follow">Alkimos, krigsgudens ætling, og helten Avtomedon syslet</div>
<div class="follow">travelt omkring ham. Sin mat og sin vin hadde drotten fornylig</div>
<div class="follow">nytt ved sin kveldsverd; det dækkede bord stod foran ham endnu.</div>
<div class="follow">Uset av alle kom Priamos ind, og da han var nær ham,</div>
<div class="follow">favnet han bønlig Akillevs’ knær og kysset de barske</div>
<div class="follow">mordvante hænder som dræpte paa val hans talrike sønner.</div>
<div class="follow">Som naar en mand som tynges av blodskyld, naar han i hjemmet</div>
<div class="follow">dræpte en anden og fjernt iblandt fremmede træder som flygtning</div>
<span epub:type="pagebreak" title="425" id="side425"></span>
<div class="follow">ind i en rikmands hus, og alle som ser det maa undres,</div>
<div class="follow">saaledes studset Akillevs, da Priamos kom ham for øie.</div>
<div class="follow">Ogsaa de andre fôr sammen og saa paa hverandre med undren.</div>
<div class="follow">Priamos rettet en brændende bøn til Akillevs og mælte:</div>
<div class="follow">«Tænk paa din far, Akillevs, du helt, som er gudernes like.</div>
<div class="follow">Jevngamle er vi og staar paa den sorgtunge alderdoms terskel.</div>
<div class="follow">Ogsaa din far blir vel haardelig trængt av fiendske grander</div>
<div class="follow">uten en ven som kan verne ham trygt mot skjendsel og voldsdaad.</div>
<div class="follow">Dog, naar han hører det budskap om dig, at du end er i live,</div>
<div class="follow">glæder han sig i sin sjæl, og hver eneste dag kan han haabe</div>
<div class="follow">at han skal gjense sin elskede søn, naar du kommer fra Troja.</div>
<div class="follow">Jeg er jo ribbet for alt; ti jeg avlet de ypperste sønner</div>
<div class="follow">viden i troernes land; men av dem har jeg ingen tilbake.</div>
<div class="follow">Femti var de i alt, da akaierne stevnet mot byen.</div>
<div class="follow">Nitten av disse er født i mit hus av selvsamme hustru.</div>
<div class="follow">Elskede kvinder som bor paa min borg, har født mig de andre.</div>
<div class="follow">Mange blev lammet paa val og dræpt av den stormende Ares.</div>
<div class="follow">Aa, men den bedste, den ene som verget vor by og os alle,</div>
<div class="follow">Hektor, vor redningsmand, dræpte du nys, da han vernet sin hjemby.</div>
<div class="follow">Ene for hans skyld kommer jeg hit til akaiernes snekker.</div>
<div class="follow">Nu vil jeg kjøpe ham fri og bringer dig rikelig løsning.</div>
<div class="follow">Ynk mig, Akillevs, og gjør det i sky for gudernes vrede.</div>
<div class="follow">Tænk paa din far. End mere end han fortjener jeg medynk.</div>
<div class="follow">Endnu har aldrig en mand som har mistet sin søn, maattet taale</div>
<div class="follow">likesom jeg at føre hans banemands haand til sin læbe.»</div>

<div class="one">Saa han talte og vakte hans trang til at graate for Pelevs.</div>
<div class="follow">Varsomt rørte han oldingens arm og skjøv ham tilbake.</div>
<div class="follow">Begge kom sine i hu. For Hektor, hin vældige stridsmand,</div>
<div class="follow">hulket den ene og vred sig paa jord for Akillevs’ føtter,</div>
<div class="follow">medens Akillevs, snart for sin far og snart for Patroklos,</div>
<div class="follow">jamret sig lydt. Deres stønnende suk gav gjenlyd i hallen.</div>

<div class="one">Men da Akillevs i hulkende graat hadde lettet sit hjerte,</div>
<div class="follow">og fra hans lemmer og sind den sorgtunge længsel var svunden,</div>
<div class="follow">steg han fra tronstolen op og reiste den gamle med haanden,</div>
<div class="follow">ynkende oldingens graanede skjeg og graanede hode.</div>
<div class="follow">Trøstende talte han vingede ord til den gamle og mælte:</div>
<div class="follow">«Arme, usalige drot! ja mangt har du lidt i dit hjerte.</div>
<div class="follow">Hvor fik du mod til alene at gaa til akaiernes snekker,</div>
<span epub:type="pagebreak" title="426" id="side426"></span>
<div class="follow">sønner i kamp? Av haardeste jern maa dit hjerte jo være.</div>
<div class="follow">Sæt dig til hvile i stolen og la os, hvor tungt vi end sørger,</div>
<div class="follow">bringe vor kummer til ro og gjemme den dypt i vort hjerte.</div>
<div class="follow">Ja, ti det nytter jo ei at klage i vaandefuld jammer.</div>
<div class="follow">Guderne spandt det jo ind i de usæle menneskers livstraad</div>
<div class="follow">at de maa leve i sorg. Selv kjender de ikke til kummer.</div>
<div class="follow">Fremme paa gulvet i Alfaders hal to krukker er stillet,</div>
<div class="follow">fyldte, den ene med onde, den anden med herlige gaver.</div>
<div class="follow">Blander den lynglade Zevs for en mand de gaver han skjænker,</div>
<div class="follow">times ham snart en ulykke svar, snart finder han lykken.</div>
<div class="follow">Skjænker han ublandet ondt, blir manden foragtet av alle,</div>
<div class="follow">og paa den hellige jord maa han, pint av hungerens kvaler,</div>
<div class="follow">flakke omkring. Hverken gud eller mand vil vise ham hæder.</div>
<div class="follow">Ogsaa til Pelevs har guderne git, den stund da han fødtes,</div>
<div class="follow">herlige gaver. Blandt mænd blev han prist som den første av alle</div>
<div class="follow">baade i rigdom og magt som myrmidonernes hersker.</div>
<div class="follow">Skjønt han var dødelig, gav de ham dog en gudinde til hustru.</div>
<div class="follow">Ulykke sendtes ham dog fra en gud; ti der fødtes ham ikke</div>
<div class="follow">sønner som hist i hans hal kan arve hans rike som fyrster.</div>
<div class="follow">Mig har han avlet som eneste søn, og snart skal jeg segne.</div>
<div class="follow">Ei kan jeg pleie min aldrende far; ti fjernt fra mit hjemland</div>
<div class="follow">sitter jeg her ved Troja, til sorg for dig selv og dit avkom.</div>
<div class="follow">Dig har vi ogsaa hørt nævne tilforn som en lykkelig hersker.</div>
<div class="follow">Likefra Lesbos i vest hvor Makar har raadet som konge,</div>
<div class="follow">liketil Frygiens land og den vældige strøm Hellespontos,</div>
<div class="follow">var du den mægtigste drot, velsignet med gods og med sønner.</div>
<div class="follow">Men siden ulykken rammet dig, sendt av himmelens guder,</div>
<div class="follow">raser jo altid den vildeste kamp og manddrap om byen.</div>
<div class="follow">Tving dig og pin ikke længer din sjæl med ustanselig klage.</div>
<div class="follow">Faafængt at klage i sorg for din søn. Du vækker ham aldrig</div>
<div class="follow">op fra de døde. Nei, før kan en ny hjemsøkelse naa dig.»</div>

<div class="one">Oldingen Priamos, guderne lik, tok ordet og svarte:</div>
<div class="follow">«Byd mig ei endnu at sætte mig ned, saa længe min Hektor</div>
<div class="follow">ujordet ligger ved teltene her. Nei gi ham tilbake!</div>
<div class="follow">La mine øine faa skue ham straks, og ta saa de mange</div>
<div class="follow">herlige gaver jeg bringer. Ja, maatte de glæde dit hjerte.</div>
<span epub:type="pagebreak" title="427" id="side427"></span>
<div class="follow">Maatte du komme i fred til dit fædrenehjem, naar du naadig</div>
<div class="follow">under mig selv at leve og skue det straalende sollys.»</div>

<div class="one">Barsk og med rynkede bryn tok den raske Akillevs til orde:</div>
<div class="follow">«Plag mig ei længer, du gamle. Jeg agter frivillig at gi dig</div>
<div class="follow">Hektor tilbake. Med budskap fra Zevs kom nylig til teltet</div>
<div class="follow">hun som har født mig, min mor, hint barn av den graanende havgud.</div>
<div class="follow">Ei er der tvil i min sjæl, men jeg skjønner jo godt at en guddom</div>
<div class="follow">ogsaa har ført dig, Priamos, hit til akaiernes snekker.</div>
<div class="follow">Ja, ti en dødelig mand i sin fuldeste kraft hadde aldrig</div>
<div class="follow">vaaget sig ind i vor leir og undgaat vakten og skjøvet</div>
<div class="follow">bommen som stænger den mægtige port, tilbake med lethet.</div>
<div class="follow">Plag nu ei mere min sorgpinte sjæl, ærværdige gubbe,</div>
<div class="follow">forat jeg ei i mit telt skal forgripe mig paa dig og krænke</div>
<div class="follow">tryglende gjest og forsynde mig haardt mot Alfaders paalæg.»</div>

<div class="one">Saa han talte; men oldingen skalv og lød hans formaning.</div>
<div class="follow">Pelevs’ søn fôr ut og sprang som en løve mot døren,</div>
<div class="follow">ikke alene, men fulgt av to av de ypperste svende.</div>
<div class="follow">Alkimos fulgte sin drot, og Avtomedon, mænd som Akillevs</div>
<div class="follow">hædret blandt krigerne mest næst efter den faldne Patroklos.</div>
<div class="follow">Muldyr og gangere spændte de løs fra aaket, og venlig</div>
<div class="follow">førte de gubbens herold med den klingende stemme til teltet,</div>
<div class="follow">bænket ham saa paa en stol, og ned fra den hjulsterke lastvogn</div>
<div class="follow">løftet de oldingens herlige gods til løsning for Hektor.</div>
<div class="follow">Dog, av kapperne levnet de to og en prunkende kjortel.</div>
<div class="follow">Svøpt i dem skulde liket bli ført tilbake til hjemmet.</div>
<div class="follow">Ternerne kaldte han ut og bød dem at tvætte og salve</div>
<div class="follow">liket, men bære det bort, saa Priamos ei kunde se det,</div>
<div class="follow">forat den sorgfulde drot, naar han skuet sin søn, i sin harme</div>
<div class="follow">ei skulde glemme sig selv, saa Akillevs i sansesløs vrede</div>
<div class="follow">slog ham ihjel og forsyndet sig haardt mot Alfaders paalæg.</div>
<div class="follow">Men da hans tjenestekvinder i hast hadde tvættet og salvet</div>
<div class="follow">liket med olje og hyllet det ind i kappen og kjortlen,</div>
<div class="follow">løftet Akillevs det op og lagde det varsomt paa baaren.</div>
<div class="follow">Derefter løftet hans svende det op paa den prægtige lastvogn.</div>
<div class="follow">Klagende nævnte han vennen ved navn og utbrøt i jammer:</div>
<div class="follow">«Kjære Patroklos! aa, vredes dog ei, om du hører det budskap</div>
<div class="follow">endog i Hades’ bo, at jeg sendte den herlige Hektor</div>
<span epub:type="pagebreak" title="428" id="side428"></span>
<div class="follow">hjem med hans far; ti rikelig bot har han git mig til løsning.</div>
<div class="follow">Dig skal jeg vie en rundelig del av hans gaver som offer.»</div>

<div class="one">Saaledes talte Akillevs og vandret tilbake til teltet.</div>
<div class="follow">Inde ved teltvæggen satte han sig paa den prægtige tronstol,</div>
<div class="follow">hvorfra han reiste sig nys, og til Priamos talte han venlig:</div>
<div class="follow">«Gamle! ja, nu er det skedd. Din søn er løst, som du bad om.</div>
<div class="follow">Nu er han lagt paa baaren. Imorgen ved gry skal du se ham.</div>
<div class="follow">Da kan du føre ham hjem; men nu maa vi tænke paa kveldsverd.</div>
<div class="follow">Niobe selv maatte tænke paa mat, den haarfagre dronning,</div>
<div class="follow">som i sin hal maatte se tolv herlige barn lide døden,</div>
<div class="follow">seks fremblomstrende døtre og seks mandhaftige sønner.</div>
<div class="follow">Sønnerne dræpte Apollon med sølvbuen; døtrene segnet</div>
<div class="follow">alle for Artemis’ pil. Paa Niobe harmedes begge,</div>
<div class="follow">saasom hun lignet sig stolt med den rosenkindede Leto.</div>
<div class="follow">Leto var mor til de to; hun selv var mor til de mange.</div>
<div class="follow">Dog, skjønt de bare var to, var de nok til at dræpe dem alle.</div>
<div class="follow">Blodstænkte laa de ni dage i træk, og ingen begrov dem,</div>
<div class="follow">eftersom Kronos’ søn til sten hadde gjort deres landsmænd;</div>
<div class="follow">men paa den tiende dag bar guderne selv dem til graven. —</div>
<div class="follow">Ja, selv hun blev træt av sin graat og tænkte paa næring.</div>
<div class="follow">Oppe paa Sipylosfjeldet i bjergenes ensomme øde,</div>
<div class="follow">der hvor de hellige nymfer, som rygtet fortæller, skal hvile,</div>
<div class="follow">trætte av dansen omkring Akelóios’ speilklare flodseng,</div>
<div class="follow">ruger hun, stivnet til sten, over sorgen som guderne sendte.</div>
<div class="follow">La ogsaa os, ærværdige drot, nu tænke paa kveldsverd,</div>
<div class="follow">Naar du har ført din elskede søn tilbake til Troja,</div>
<div class="follow">kan du jo graate paany. Han vil volde dig strømme av taarer.»</div>

<div class="one">Derefter reiste Akillevs sig straks og slagtet et snehvitt</div>
<div class="follow">lam som svendene flaadde og gjorde i stand som det bør sig.</div>
<div class="follow">Lemmerne delte de skjønsomt og stak dem med omhu paa spiddet,</div>
<div class="follow">stekte dem kyndig ved arnen og trak dem tilbake fra ilden.</div>
<div class="follow">Helten Avtomedon satte saa frem i prægtige kurver</div>
<div class="follow">brød paa det dækkede bord, mens kjøttet blev delt av Akillevs.</div>
<div class="follow">Alle tok for sig med lyst av de fremsatte herlige retter.</div>
<div class="follow">Men da de saa hadde stillet sin trang til mat og til drikke,</div>
<div class="follow">saa med beundrende blik først Priamos, Dardanos’ ætling,</div>
<div class="follow">hen paa Akillevs, hvor vældig han var og skjøn som en guddom,</div>
<div class="follow">medens Akillevs beundrende saa paa Priamos’ skjønne,</div>
<span epub:type="pagebreak" title="429" id="side429"></span>
<div class="follow">værdige aasyn og lyttet til Dardanosætlingens tale.</div>
<div class="follow">Men da de begge med fryd hadde skuet hinanden i øiet,</div>
<div class="follow">rettet den graanede Priamos først til helten sin tale:</div>
<div class="follow">«Bring mig nu snarlig til sengs, zevsfostrede drot, saa vi begge,</div>
<div class="follow">naar vi er kommet til ro, kan nyte den kvægende slummer;</div>
<div class="follow">ti mine øienlok lukket sig ei over mødige øine,</div>
<div class="follow">siden min søn for din vældige haand maatte segne i døden.</div>
<div class="follow">Nei, men med stønnende suk og med talløse sorger i hjertet</div>
<div class="follow">veltet jeg mig paa den smudsige jord bak borggaardens gjærde.</div>
<div class="follow">Nu har jeg først kunnet nyte min mat og læske min strupe</div>
<div class="follow">liflig med funklende vin; før smakte jeg ikke det mindste.»</div>

<div class="one">Saa han talte, og Pelevs’ søn bød svende og terner</div>
<div class="follow">straks at sætte i forhallen frem to senger med skjønne,</div>
<div class="follow">purpurfarvede bolstre og lægge paa disse de bløte</div>
<div class="follow">tepper og kapper av langhaaret uld at svøpe sig ind i.</div>
<div class="follow">Tjenestekvinderne gik fra hans hal med fakler i hænde,</div>
<div class="follow">skyndte sig ivrig og redte i hast to senger derute.</div>
<div class="follow">Spøkende tok saa den fotrappe helt Akillevs til orde:</div>
<div class="follow">«Læg dig nu utenfor, graanede ven, forat ingen skal komme</div>
<div class="follow">over dig her av akaiernes mænd, de fyrster som stadig</div>
<div class="follow">sitter hos mig, som rimelig er, for at raadslaa om planer.</div>
<div class="follow">Dersom av disse en drot i det natlige mørke fik se dig,</div>
<div class="follow">varslet han vel i en fart hin mændenes drot Agamemnon.</div>
<div class="follow">Da kan det hænde det vilde gaa sent med løsning av liket.</div>
<div class="follow">Svar mig nu ogsaa paa dette, og si hvad du finder er rigtig:</div>
<div class="follow">Nævn hvad av dage du tænker er nok til at jordfæste Hektor,</div>
<div class="follow">saa jeg kan hvile imens og holde vor fylking tilbake.»</div>

<div class="one">Oldingen Priamos, guderne lik, tok ordet og svarte:</div>
<div class="follow">«Hvis du, Akillevs, vil unde mig tid til at jorde min Hektor,</div>
<div class="follow">gjør det da saa som jeg sier dig nu, saa gjør du min vilje.</div>
<div class="follow">Indestængt er vi jo helt, som du vet, i byen, og veden</div>
<div class="follow">henter vi langveis fra fjeldet, og troerne gruer for veien.</div>
<div class="follow">Godt, om vi kunde ni dage i træk faa graate paa borgen</div>
<div class="follow">og paa den tiende jorde hans lik og feire hans gravøl</div>
<div class="follow">sammen med folket og reise hans haug, naar den ellevte kommer.</div>
<div class="follow">Maa det saa være, saa gaar vi paany til kamp paa den tolvte.»</div>

<div class="one">Straks tok Akillevs, den fotrappe helt, til orde og svarte:</div>
<span epub:type="pagebreak" title="430" id="side430"></span>
<div class="follow">«Ja, ogsaa dette skal ske, som du ber om, værdige gubbe,</div>
<div class="follow">ti jeg skal stanse med strid i al den tid som du ønsker.»</div>

<div class="one">Saa han talte og grep om oldingens haandled og trykket</div>
<div class="follow">venlig hans høire, saa frygt ei mer skulde pine hans hjerte.</div>
<div class="follow">Ute i forstuen foran hans telt gik begge til hvile,</div>
<div class="follow">Priamos selv og herolden, de tvende forstandige gamle.</div>
<div class="follow">Men i det inderste rum av det fast opbyggede leirtelt</div>
<div class="follow">hvilte Akillevs med møen, den fagre Briseis, ved siden.</div>

<div class="one">Alle de øvrige guder og vældige kjæmper paa stridsvogn</div>
<div class="follow">slumret den utslagne nat, av søvnguden blidelig bundet;</div>
<div class="follow">men over Hermes, den naadige gud, sank slummeren ikke,</div>
<div class="follow">saasom han pønset paa raad i sit sind til at skuffe de sterke</div>
<div class="follow">vakter ved porten og føre kong Priamos bort ifra flaaten.</div>
<div class="follow">Guden gik frem for hans aasyn, tok venlig til orde og mælte:</div>
<div class="follow">«Gubbe, du aner nok ei noget ondt, saa trygt som du sover</div>
<div class="follow">midt iblandt fienders flok, fordi du fik fred av Akillevs.</div>
<div class="follow">Nu har du løst din elskede søn, og dyrt har du kjøpt ham;</div>
<div class="follow">men dine sønner, som nys du forlot der hjemme, vil kjøpe</div>
<div class="follow">livet for dig med tredobbelt bot, saasandt Agamemnon,</div>
<div class="follow">Atrevs’ søn, blir dig var, og alle akaier faar se dig.»</div>

<div class="one">Saa han talte. Den gamle blev ræd og vækket herolden</div>
<div class="follow">Hermes gik selv for at spænde for vogn deres hester og muldyr,</div>
<div class="follow">kjørte saa hen gjennem leiren i hast og uset av alle.</div>
<div class="follow">Men da de kom til hint overfartssted ved den hvirvlende Ksantos,</div>
<div class="follow">der hvor den deilige elv, som Zevs har avlet, kan vades,</div>
<div class="follow">hastet den straalende Hermes avsted til det høie Olympen.</div>

<div class="one">Eos spredte i gyldent gevandt sit lys over lande,</div>
<div class="follow">just da de styret til byen sit spand under klager og sukke,</div>
<div class="follow">mens deres muldyr kom efter med liket paa vognen, og ingen</div>
<div class="follow">merket dem hverken av mænd eller skjøntombeltede kvinder.</div>
<div class="follow">Bare Kassandra, som kappedes med Afrodite i skjønhet,</div>
<div class="follow">saa da hun vandret til Pergamos op, sin far og den gjæve</div>
<div class="follow">utroper, byens herold, som de stod paa den rullende stridsvogn.</div>
<div class="follow">Ogsaa sin bror blev hun var paa hans baare i mulæselsvognen.</div>
<div class="follow">Jamrende ropte hun høit, saa vidt over byen det hørtes:</div>
<div class="follow">«Kom nu, troiske kvinder og mænd for at skue vor Hektor.</div>
<div class="follow">Tidt, da han levet, var jubelen stor, naar han vendte tilbake</div>
<div class="follow">uskadt fra kampen. Han var jo en fryd for byen og folket.»</div>
<span epub:type="pagebreak" title="431" id="side431"></span>

<div class="one">Saa hun talte, og hverken blev mand eller kvinde tilbake</div>
<div class="follow">inde i byen. Ulidelig sorg hadde grepet dem alle.</div>
<div class="follow">Tæt ved byporten møtte de ham som kjørte den døde.</div>
<div class="follow">Foran dem ilte hans værdige mor og hans elskede hustru</div>
<div class="follow">frem mot den rullende vogn og rev i sin sorg over helten</div>
<div class="follow">haaret av issen, mens mængden stod om i jamrende hulken.</div>
<div class="follow">Visst hadde skaren den utslagne dag, til solen var dalet,</div>
<div class="follow">jamret for Hektor i klagende graat hist utenfor porten,</div>
<div class="follow">hvis ikke oldingen barskt fra sin vogn hadde skreket til folket:</div>
<div class="follow">«Plads! La muldyr og hester faa slippe igjennem. Med taarer</div>
<div class="follow">kan I jo mætte jer siden, saasnart jeg faar ført ham til borgen.»</div>

<div class="one">Saa han talte. Da vek de i hast til side for vognen.</div>
<div class="follow">Men da de ind i den herlige hal hadde baaret den døde,</div>
<div class="follow">lagde de ham paa den utskaarne seng og bragte til sæte</div>
<div class="follow">fremme ved baaren et forsangerkor som i klagende toner</div>
<div class="follow">istemte sorgens vemodige kvad, mens kvinderne sukket.</div>
<div class="follow">Hektors hvitarmede viv Andromake utbrøt i klage</div>
<div class="follow">holdende ømt mellem hænder sin kampglade egtemands hode:</div>
<div class="follow">«Husbond, du døde i ungdommens vaar, og mig som din enke</div>
<div class="follow">lot du tilbake i hallen, og han som vi arme gav livet,</div>
<div class="follow">er jo et hjælpeløst barn, og manddommen naar han vel aldrig.</div>
<div class="follow">Længe forinden vil denne vor by være styrtet i gruset.</div>
<div class="follow">Død er jo du som vogtet den trygt og verget den mandig,</div>
<div class="follow">du som har vernet umyndige barn og trofaste kvinder.</div>
<div class="follow">Snart vil de alle, ja ogsaa jeg selv, paa de stavnkrumme snekker</div>
<div class="follow">slæpes fra hjemmet, og enten vil du, mit barn, maatte følge</div>
<div class="follow">mig, din mor, til et land, hvor du tvinges til skammelig trældom</div>
<div class="follow">under en haardhjertet drot, eller ogsaa vil snart en akaier</div>
<div class="follow">ta dig ved armen og slænge dig ned fra muren i døden,</div>
<div class="follow">egget av vrede mot Hektor, fordi han i kampen har fældet</div>
<div class="follow">enten hans bror eller far eller søn; ti mange akaier</div>
<div class="follow">har jo for Hektors, den vældiges, haand maattet bite i græsset.</div>
<div class="follow">Bløthjertet var han jo aldrig, din far, i de grufulde kampe.</div>
<div class="follow">Derfor maa folket i hele vor by nu jamre for helten.</div>
<div class="follow">Graat og nagende sorg har du voldt dine kjære forældre,</div>
<div class="follow">elskede Hektor; men mig er den bitreste kummer beskaaret;</div>
<div class="follow">ti paa dit dødsleie rakte du ei dine hænder imot mig.</div>
<div class="follow">Ei fik du sagt mig et trøstende ord, som jeg kunde for altid</div>
<span epub:type="pagebreak" title="432" id="side432"></span>
<div class="follow">gjemme i mindet ved nat og ved dag, naar taarerne strømmet.»</div>
<div class="follow">Graatende talte hun saa, mens kvinderne stønnet og sukket.</div>

<div class="one">Derpaa faldt Hekabe ind og begyndte den jamrende klage:</div>
<div class="follow">«Hektor, min elskede søn, mit hjertebarn fremfor de andre.</div>
<div class="follow">Høit var du elsket forvisst av guderne, medens du levet,</div>
<div class="follow">naar de saa ømt har skjermet dig nu, da dødslodden traf dig,</div>
<div class="follow">ti mine øvrige sønner som helten, den raske Akillevs,</div>
<div class="follow">fanget i kamp, har han solgt og ført over havet, det golde,</div>
<div class="follow">snart til Samos og Imbros og snart til det rykende Lemnos;</div>
<div class="follow">men da han røvet dig livet paa val med det skjærende kobber,</div>
<div class="follow">slæpte han stadig dit lik om vennen Patroklos’ gravhaug,</div>
<div class="follow">hans som du vog; men han vakte ham dog ei op fra de døde,</div>
<div class="follow">medens du ligger her nu i vor hal, som dræptes du nylig,</div>
<div class="follow">dugfrisk og skjøn som en helt hvem sølvbueguden Apollon</div>
<div class="follow">rammet med smertefri pil og mildelig sendte i døden.»</div>

<div class="one">Graatende talte hun saa og vakte ustanselig jammer.</div>
<div class="follow">Men som den tredje faldt Hélena ind i klagende vemod:</div>
<div class="follow">«Hektor, aa du som i svogrenes flok var mig kjærest av alle;</div>
<div class="follow">ja, ti jeg har jo til husbond den gudfagre helt Aleksandros,</div>
<div class="follow">han som har ført mig til Troja. Aa, gid jeg var død før det skedde.</div>
<div class="follow">Nu er det alt paa det tyvende aar jeg arme har levet</div>
<div class="follow">siden jeg fulgte ham hit og forlot mit fædrene hjemland.</div>
<div class="follow">Dog, et bebreidende ord har jeg aldrig av dig maattet høre;</div>
<div class="follow">men naar en anden i hallen forhaanet mig, snart dine brødre,</div>
<div class="follow">snart deres langslørte hustruers flok og snart dine søstre,</div>
<div class="follow">eller din mor; — ti mild var din far, som var jeg hans datter, —</div>
<div class="follow">holdt du dem venlig tilbake og talte dem altid til rette</div>
<div class="follow">mildt med forsonende ord, som kom fra dit kjærlige hjerte.</div>
<div class="follow">Nu maa jeg graate for dig og min egen usalige skjæbne,</div>
<div class="follow">sorgfuld i sind; ti jeg eier ei nu i det vidtstrakte Troja</div>
<div class="follow">mer nogen ven som er kjærlig og mild. Nu skyr de mig alle.»</div>

<div class="one">Graatende talte hun saa. Tungt sukket den talløse mængde.</div>
<div class="follow">Men til det samlede folk tok Priamos derpaa til orde:</div>
<div class="follow">«Skynd jer, troer, hent ved til vor by og frygt ikke længer</div>
<div class="follow">lumskelig bakhold fra Argos’ mænd; ti forvisst har Akillevs</div>
<div class="follow">lovet mig nys, da han sendte mig hjem fra de tjærede snekker,</div>
<div class="follow">ikke at volde os mén, før den tolvte av dage er kommet.»</div>

<div class="one">Saa han talte. Da spændte de straks for de rullende vogner</div>
<span epub:type="pagebreak" title="433" id="side433"></span>
<div class="follow">okser og muldyr, og snart var mændene samlet ved byen.</div>
<div class="follow">Mængder av skogsved kjørte de frem ni samfulde dage.</div>
<div class="follow">Men da den straalende Eos steg op den tiende morgen,</div>
<div class="follow">bar de med strømmende taarer den modige Hektor fra borgen,</div>
<div class="follow">lagde saa liket paa baal og tændte de luende flammer.</div>
<div class="follow">Men da hun straalte paany, den rosenfingrede Eos,</div>
<div class="follow">sanket sig folket i kreds om Hektors, den herliges, likbaal,</div>
<div class="follow">og da de stimlet om baalet i flok, og alle var samlet,</div>
<div class="follow">slukket de først, overalt hvor den vældige ild hadde raset,</div>
<div class="follow">baalet med stænk av den funklende vin, og derefter sanket</div>
<div class="follow">brødre og venner i graat og jamrende klage de hvite</div>
<div class="follow">smuldrende ben, mens taarerne stridt over kinderne strømmet.</div>
<div class="follow">Benene viklet de ind i et klæde av fineste purpur,</div>
<div class="follow">tok saa et skrin av det pureste guld og gjemte dem varlig.</div>
<div class="follow">Guldskrinet sænket de straks i en opkastet grav, og som dække</div>
<div class="follow">veltet de tæt over graven et lag av vældige stener.</div>
<div class="follow">Gravhaugen reiste de raskt. Overalt sat svende paa utkik,</div>
<div class="follow">forat akaierne ei skulde storme imot dem for tidlig.</div>
<div class="follow">Hjemover gik de, da haugen var reist, og derefter samlet</div>
<div class="follow">folket sig atter til maaltid og smakte de herlige retter</div>
<div class="follow">oppe paa Priamos’ borg i den høibaarne folkedrots haller.</div>

<div class="one">Saaledes jordet de Hektor, den vældige kjæmpe paa stridsvogn.</div>
</section>
</body>
</html>