<?xml version="1.0" encoding="utf-8"?>
<html xmlns="http://www.w3.org/1999/xhtml" xml:lang="nb-NO">
<head>
    <meta charset="UTF-8" />
	<title>SJETTE SANG. - MØTET MELLEM HEKTOR OG ANDROMAKE.</title>
    <link rel="stylesheet" href="styles.css" />
</head>
<body xmlns:epub="http://www.idpf.org/2007/ops" epub:type="bodymatter">
<section epub:type="chapter" class="chapter">
<span epub:type="pagebreak" title="95" id="side95"></span>

<h1>SJETTE SANG.</h1>

<h2>MØTET MELLEM HEKTOR OG ANDROMAKE.</h2>

<div class="one"><strong class="big">G</strong>uderne svandt fra akaiernes strid med troernes helter. </div>
<div class="follow">Kampene raste dog vildt over slagmarken frem og tilbake, </div>
<div class="follow">medens de møtte hverandre i strid med de malmhvasse lanser </div>
<div class="follow">midt mellem Simoeis' strøm og Ksantos' hvirvlende vande.</div>

<div class="one">Først brøt Aias, akaiernes vern, hin Telamons ætling, </div>
<div class="follow">vei gjennem troernes hær, og vennerne bragte han redning; </div>
<div class="follow">ti han fik fældet en helt som var trakernes ypperste høvding, </div>
<div class="follow">Akamos, vældig og sterk, en søn av den gjæve Evsoros. </div>
<div class="follow">Først fik han ram paa hans hjelm med den flagrende hestehaars hjelmbusk </div>
<div class="follow">like i skjærmen. I panden han traf, og tvers gjennem benet </div>
<div class="follow">boret sig kobberets odd, og dødsmørket slørte hans øine.</div>

<div class="one">Derefter fældte den høimælte helt Diomedes den kjække </div>
<div class="follow">Aksylos, Tevtras' søn, hvis hjem var det skjønne Arisbe. </div>
<div class="follow">Rik var manden paa kostelig gods og av mennesker elsket; </div>
<div class="follow">ti i sit hus ved den alfare vei var han gjestmild mot alle. </div>
<div class="follow">Dog der var ingen av disse som stillet sig frem for at verne </div>
<div class="follow">helten mot jammerfuld død. Diomedes fik fældet dem begge, </div>
<div class="follow">baade ham selv og hans væbner Kalesios, svenden som styrte </div>
<div class="follow">hestenes vælige spand. Nu styrtet de begge til jorden.</div>

<div class="one">Men for Evryalos' spyd Ofeltios segnet og Dresos. </div>
<div class="follow">Derefter vog han Aisépos og Pedasos, brødre som nymfen </div>
<div class="follow">Abarbarea tilforn den gjæve Bukolion fødte. </div>
<div class="follow">Helten Bukolion selv var Laomedons søn, og den ældste </div>
<div class="follow">var han av høvdingens barn, men hans mor hadde født ham i dølgsmaal. </div>
<span epub:type="pagebreak" title="96" id="side96"></span>
<div class="follow">Dengang han vogtet paa vang sine faar, hos nymfen han hvilte. </div>
<div class="follow">Snart hun følte sig mor og fødte ham tvillinger kjække. </div>
<div class="follow">Dog, deres kraft blev brutt og de straalende lemmer blev lammet </div>
<div class="follow">nu av Mekistevs' søn, og han rev deres rustning av skuldre.</div>

<div class="one">Drotten Astyalos faldt for den krigerske helt Polypoites; </div>
<div class="follow">men av Odyssevs blev dræpt Pidytes, en helt fra Perkote, </div>
<div class="follow">rammet av kobberets odd. Aretaon blev fældet av Tevkros. </div>
<div class="follow">Nestors søn Antilokos vog med den blinkende lanse </div>
<div class="follow">helten Ableros, og mændenes drot Agamemnon fik fældet </div>
<div class="follow">Elatos, drotten hvis hjem var i Pedasos, fjernt ved den klare </div>
<div class="follow">Satnioeis' bred; men Leitos støtte paa flugten </div>
<div class="follow">Fylakos ned. Evrypylos tok Melantios' rustning.</div>

<div class="one">Men Menelaos, den høimælte drot, tok helten Adrastos </div>
<div class="follow">uskadt til fange; ti sky løp hestene hen over sletten </div>
<div class="follow">tørnende haardt mot en gren av en tæt tamarisk, saa de knækket </div>
<div class="follow">stangen for stridsvognens buede karm. Saa for de til byen, </div>
<div class="follow">dit hvor ogsaa de andre ustyrlige hester tok flugten. </div>
<div class="follow">Selv blev han slynget fra vognen og faldt paa sit ansigt i støvet </div>
<div class="follow">forover like ved hjulet; men Atrevs' søn Menelaos </div>
<div class="follow">skyndte sig hen til den faldne og svang sin vældige lanse. </div>
<div class="follow">Tryglende favnet Adrastos hans knæ og bad ham om naade: </div>
<div class="follow">«Spar mig Atrevs' søn, og ta mine skatte som løsning! </div>
<div class="follow">Meget og kostelig gods har min grundrike far i sit eie, </div>
<div class="follow">kobber og guld og jern, som smedene kunstfærdig hamret. </div>
<div class="follow">Visselig skjænket min far dig herlige gaver til gjengjæld, </div>
<div class="follow">hvis han fik spurt at du sparte mit liv ved akaiernes skibe.»</div>

<div class="one">Bedende talte han saa og rørte hans hjerte i barmen. </div>
<div class="follow">Just vilde høvdingen byde sin svend at føre den fangne </div>
<div class="follow">hen til akaiernes snekker; men folkenes drot Agamemnon </div>
<div class="follow">skyndte sig ilsomt imot ham og refset ham haardt i sin tale: </div>
<div class="follow">«Aa Menelaos, min ven, hvor kan dog fiender vække </div>
<div class="follow">ynk i din sjæl? Forvisst i dit hjem har troerne øvet </div>
<div class="follow">priselig verk. Maatte ingen av dem kunne fly for den bratte </div>
<div class="follow">død for vor haand, nei ikke engang hvad en mor under hjerte </div>
<div class="follow">bærer av mandkjøn. Selv fostret maa dø! Ja maatte de alle </div>
<div class="follow">ryddes av Ilios ut, ujordet og synke i glemsel.»</div>

<div class="one">Saaledes talte han myndig sin bror til rette og vendte </div>
<div class="follow">straks hans tanker og sind, og han støtte med haanden ifra sig </div>
<span epub:type="pagebreak" title="97" id="side97"></span>
<div class="follow">helten den gjæve Adrastos, og mændenes drot Agamemnon </div>
<div class="follow">gav ham i lysken et støt. Han faldt paa sin ryg, og Atreiden </div>
<div class="follow">satte sin hæl paa hans bryst og trak ut sin asketræs lanse. </div>
<div class="follow">Lydelig ropte nu Nestor til alle argeiernes stridsmænd:</div>

<div class="one">«Venner, danaiske helter, I Ares' stridsvante svende! </div>
<div class="follow">Ingen av jer maa kaste sig grisk over byttet og dvæle </div>
<div class="follow">bakerst, for selv at bringe den rikeste vinding til leiren. </div>
<div class="follow">Nei, la os først slaa mændene ned, saa kan I jo siden </div>
<div class="follow">plyndre i ro og mak de fældedes rustning paa sletten.»</div>

<div class="one">Saa han talte og kræfter og mod hos dem alle han vakte. </div>
<div class="follow">Atter var troernes hær av akaiernes krigerske fylking </div>
<div class="follow">jaget avsted paa feigeste flugt bak Ilions mure, </div>
<div class="follow">hvis ikke Hélenos, Priamos' søn, hin mester i sandsagn, </div>
<div class="follow">straks hadde skyndt sig med manende ord til Aineias og Hektor:</div>

<div class="one">«Hør mig, Aineias og Hektor; ti troers og lykiers kampe </div>
<div class="follow">hviler jo tungest paa jer. I alt hvor det gjælder et tiltak, </div>
<div class="follow">er I de bedste av alle, i kamp og i kløktige planer. </div>
<div class="follow">Stans nu her! Gaa om overalt og sørg for at holde </div>
<div class="follow">folket tilbake ved porten, før atter de flyr og umandig </div>
<div class="follow">synker i kvindernes arme til spot for fienders skarer. </div>
<div class="follow">Men saasnart I har egget til kamp vor samlede fylking, </div>
<div class="follow">saa skal vi andre forsvare os her mot danaernes rækker, </div>
<div class="follow">selv om de trænger os haardt; ti vi drives av nøden den tunge. </div>
<div class="follow">Skynd dig saa, Hektor, til byen imens og tal med vor fælles </div>
<div class="follow">mor og byd at hun straks skal samle de høibaarne kvinder </div>
<div class="follow">hist paa vor kneisende borg ved den blaaøide Pallas' tempel. </div>
<div class="follow">Der skal hun aapne med nøklen den hellige tempelhals dører, </div>
<div class="follow">og paa den haarfagre Pallas' fang skal hun lægge som gave </div>
<div class="follow">ydmyg det slør som hun tykkes er størst og yndigst av alle, </div>
<div class="follow">det som hun høiest har skattet av dem som hun gjemmer i hallen. </div>
<div class="follow">Saa skal hun love tillike at bringe i templet som offer </div>
<div class="follow">tolv utæmmede aarsgamle kjør, saafremt hun vil ynkes </div>
<div class="follow">over vor by, over troernes barn og kvinder, og verne </div>
<div class="follow">Ilions hellige by mot Tydevs' søn, mot den barske </div>
<div class="follow">lansesvingende helt, hin kjæmpe som slaar os med rædsel. </div>
<div class="follow">Sterkest er <em>han</em>, tør jeg si, av alle akaier; ti aldrig </div>
<div class="follow">gruet vi saa selv ei for hin vældige høvding Akillevs, </div>
<span epub:type="pagebreak" title="98" id="side98"></span>
<div class="follow">han som skal ha, som man sier, til mor en gudinde; men denne </div>
<div class="follow">stormer som rasende frem, og i styrke er ingen hans like.»</div>

<div class="one">Saa han talte, og Hektor, hans bror, tok raadet tilfølge. </div>
<div class="follow">Ned ifra stridsvognen sprang han til jord i skinnende rustning. </div>
<div class="follow">Svingende hvæssede spyd for han om overalt gjennem hæren, </div>
<div class="follow">eggende alle til strid, og han vakte det grufulde kampgny. </div>
<div class="follow">Troerne vendte sig raskt og holdt stand mot akaiernes fylking, </div>
<div class="follow">medens akaierne vek og stanset med blodige manddrap. </div>
<div class="follow">Visselig trodde de nu at en gud fra den straalende himmel </div>
<div class="follow">netop var kommet til troernes hjælp. Saa kjækt de sig vendte. </div>
<div class="follow">Ropte da Hektor med rungende røst til troernes fylking:</div>

<div class="one">«Modige troer, og I, vore hjælpere, navngjetne helter! </div>
<div class="follow">Te jer som mænd, mine venner, og tænk paa de stormende kampe, </div>
<div class="follow">medens jeg stevner til Troja med bud til de graanede gubber </div>
<div class="follow">hjemme i raadet og til vore hustruer. Dem vil jeg byde </div>
<div class="follow">fromt at trygle om gudernes hjælp og love dem ofre.»</div>

<div class="one">Saaledes talte den hjelmbuskvaiende Hektor og ilte </div>
<div class="follow">hastig avsted. Mot hans hals og mot anklerne tørnet den sorte </div>
<div class="follow">ytterste skindklædte rand som løp om det buklede malmskjold.</div>

<div class="one">Glavkos, Hippolokos' søn, og Tydevs' søn Diomedes </div>
<div class="follow">stormet nu kamplystne frem mellem begge de kjæmpende hære. </div>
<div class="follow">Da de var kommet paa nærmeste hold og møtte hinanden, </div>
<div class="follow">talte den høimælte helt Diomedes først til den anden:</div>

<div class="one">«Hvem kan du være blandt menneskers barn, du mandige høvding? </div>
<div class="follow">Aldrig tilforn har jeg set dig i kamp, hvor hæderen vindes. </div>
<div class="follow">Nu har du vaaget dig frem langt forut for alle de andre, </div>
<div class="follow">dristig som faa, naar du trodser saa kjækt min vældige lanse. </div>
<div class="follow">Ve de arme forældre, hvis sønner tør møte min styrke! </div>
<div class="follow">Men hvis du er av guddommelig æt og er kommet fra himlen, </div>
<div class="follow">agter jeg ikke at stevne til kamp mot himmelske guder; </div>
<div class="follow">ti selv Dryas' søn, den vældige kjæmpe Lykurgos, </div>
<div class="follow">fik kun et kortvarig liv, da han stred mot de evige guder, </div>
<div class="follow">helten som jaget den rasende gud Dionysos' ammer </div>
<div class="follow">over Nyseïons hellige fjeld, saa de alle til jorden </div>
<div class="follow">kastet sin tyrsosstav; ti den mordlystne kjæmpe Lykurgos </div>
<div class="follow">slog dem med pigkjeppens brodd. Dionysos selv i sin rædsel </div>
<div class="follow">kastet sig ned i det bølgende hav, og Tetis' arme </div>
<div class="follow">favnet den skrækslagne gud; ti han skalv for den vældiges trusler, </div>
<span epub:type="pagebreak" title="99" id="side99"></span>
<div class="follow">Dog han var siden forhatt av de sorgløst levende guder. </div>
<div class="follow">Kronos' søn slog kjæmpen med blindhet. Ikke blev livet </div>
<div class="follow">længe ham undt, da han egget til hat de evige guder. </div>
<div class="follow">Nei, jeg fordrister mig ei til en kamp mot de salige guder. </div>
<div class="follow">Men er du dødelig mand og næres av markernes grøde, </div>
<div class="follow">kom mig da nær! des før skal du møte din skjæbne og falde.»</div>

<div class="one">Da tok Hippolokos' straalende søn til orde og svarte: </div>
<div class="follow">«Tydevs' modige søn, hvi spør du mig om mine frænder? </div>
<div class="follow">Likesom trærnes vekslende løv er menneskers slegter. </div>
<div class="follow">Vindene hvirvler til jord de visnede blade; men skogen </div>
<div class="follow">klær sig i løv og blomster paany, naar det stunder mot vaaren. </div>
<div class="follow">Saaledes spirer en slegt av mænd, mens en anden maa visne. </div>
<div class="follow">Dog, hvis du ønsker besked, skal du faa den, saa du kan vite </div>
<div class="follow">alt om min slegt, og mange er de som kjender den nøie. </div>
<div class="follow">Inderst i Argos, det hestrike land, er byen Efyra. </div>
<div class="follow">Der var Sisyfos konge, den klokeste hersker som levde, </div>
<div class="follow">Sisyfos, Aiolos' søn, og han avlet en søn som het Glavkos. </div>
<div class="follow">Glavkos avlet en søn, den herlige Bellerofontes. </div>
<div class="follow">Ham gav guderne skjønhet og skjænket ham elskelig manddom. </div>
<div class="follow">Dog, kong Proitos la lumskelig raad mot helten og drev ham </div>
<div class="follow">bort fra hans land og hans folk; ti den mægtigste var han av alle </div>
<div class="follow">Argos' mænd, da Zevs hadde bøiet dem under hans scepter. </div>
<div class="follow">Proitos' viv, den skjønne Anteia, brændte av længsel </div>
<div class="follow">efter at vinde hans elskov i løn; men hun fik ikke daaret </div>
<div class="follow">helten saa ædel av sind, den krigerske Bellerofontes. </div>
<div class="follow">Derefter løi hun for kongen, sin mand, og talte til Proitos: </div>
<div class="follow">«Proitos, dø eller dræp den skamløse Bellerofontes, </div>
<div class="follow">han som med vold vilde ta mig i favn, da jeg verget min ære.» </div>
<div class="follow">Saa hun talte, og kongen blev vred over det som han hørte. </div>
<div class="follow">Dog, han vilde ei dræpe ham selv; ti han gruet for blodskyld. </div>
<div class="follow">Fjernt til Lykien sendte han ham med grufulde runer. </div>
<div class="follow">Ridsende mangt et dødssvangert tegn paa sammenlagt tavle </div>
<div class="follow">bød han ham vise dem frem til hans maag, saa han selv kunde dræpes. </div>
<div class="follow">Hen til Lykien drog han, og vernende guder gik med ham. </div>
<div class="follow">Men da han kom til Lykiens land og den strømmende Ksantos, </div>
<div class="follow">hædret det vidtstrakte Lykiens drot ham venlig og feiret </div>
<div class="follow">gjesten ni samfulde dage i træk. Ni okser han slagtet. </div>
<div class="follow">Men da for tiende gang den rosenfingrede Eos </div>
<span epub:type="pagebreak" title="100" id="side100"></span>
<div class="follow">skinnet i øst, da spurte han ham og bad ham at vise </div>
<div class="follow">tegnet han jo skulde bringe som bud fra hans svigersøn Proitos. </div>
<div class="follow">Men da han fik de dødssvangre tegn som hans maag hadde ridset, </div>
<div class="follow">bød han ham først at dræpe det grufulde udyr Kimaira. </div>
<div class="follow">Ei var hun runden av dødelig rot; men stammet fra guder, </div>
<div class="follow">fortil en løve, i midten en gjet og baktil en slange. </div>
<div class="follow">Frygtelig spydde hun flammende ild i vældige luer. </div>
<div class="follow">Utysket dræpte han modig i lit til gudernes varsler. </div>
<div class="follow">Derefter stred han i kamp mot solymernes navngjetne helter. </div>
<div class="follow">Det var den haardeste strid med mænd som han visste at nævne. </div>
<div class="follow">Tredjegang vog han i kamp amazonernes mandige skarer. </div>
<div class="follow">Da han kom hjem, hadde kongen paany lagt snarer for helten; </div>
<div class="follow">ti fra det vidtstrakte lykiske land lot han lægge de bedste </div>
<div class="follow">kjæmper i bakhold. De vendte dog ei til hjemmet tilbake. </div>
<div class="follow">Alle som en blev de dræpt av den herlige Bellerofontes. </div>
<div class="follow">Dog, da han skjønte tilsidst at helten var gudernes ætling, </div>
<div class="follow">holdt han sin gjest tilbake og gav ham sin datter til egte, </div>
<div class="follow">gav ham saa dertil av kongelig magt og hæder det halve. </div>
<div class="follow">Men av det lykiske folk fik helten til odel og eie </div>
<div class="follow">særskilt den herligste gaard med frodige marker og lunde. </div>
<div class="follow">Dronningen fødte sin mand, den krigerske Bellerofontes, </div>
<div class="follow">arvinger tre, Isandros, Hippolokos og som den tredje </div>
<div class="follow">Laodameia. Hos hende har Zevs den alvise hvilet. </div>
<div class="follow">Fødte hun da den malmklædte helt, den gjæve Sarpedon. </div>
<div class="follow">Dog, ogsaa han blev forhatt av samtlige guder og vanket </div>
<div class="follow">vildsomt og ene omkring paa den øde aleiske slette </div>
<div class="follow">naget av tærende tungsind, og menneskers stier han skydde. </div>
<div class="follow">Sønnen Isandros blev dræpt av Ares, den mordlystne krigsgud, </div>
<div class="follow">just som han kjæmpet i strid med solymernes navngjetne helter. </div>
<div class="follow">Artemis, møen med tøiler av guld, blev datterens bane. </div>
<div class="follow">Jeg er Hippolokos' søn; fra ham er jeg stolt av at stamme. </div>
<div class="follow">Selv har han sendt mig til Troja og faderlig lagt mig paa hjerte </div>
<div class="follow">altid at te mig som helt og hæve mig over de andre, </div>
<div class="follow">aldrig at volde min slegt nogen skam, de fædre som altid </div>
<div class="follow">pristes som gjævest av alle i Lykiens land og Efyra. </div>
<div class="follow">Dette er hele min slegt Deres blod er jeg stolt av at eie.»</div>

<div class="one">Saa han talte, og glad blev den høimælte helt Diomedes, </div>
<div class="follow">ned i den mangenærende jord han støtte sin lanse. </div>
<span epub:type="pagebreak" title="101" id="side101"></span>
<div class="follow">Derefter talte han venlige ord til folkenes hyrde: </div>
<div class="follow">«Sandelig er du min gjesteven kjær fra fædrenes dage. </div>
<div class="follow">Oinevs har huset som gjest den herlige Bellerofontes </div>
<div class="follow">fordum og holdt ham paa tyvende dag tilbake paa borgen; </div>
<div class="follow">ja, og de skjænket hinanden de herligste gaver til avsked. </div>
<div class="follow">Oinevs gav ham et belte som skinnet i glødende purpur, </div>
<div class="follow">og en pokal av guld gav Bellerofontes til gjengjæld. </div>
<div class="follow">Hist paa min hjemlige borg fik den staa, da jeg gav mig paa færden. </div>
<div class="follow">Tydevs erindrer jeg ei. Han lot mig tilbake i hjemmet </div>
<div class="follow">endnu et barn, da akaiernes mænd maatte segne ved Teben. </div>
<div class="follow">Vel; men saa er jeg din gjesteven kjær derhjemme i Argos. </div>
<div class="follow">Du er i Lykien min, naar jeg gjester dig der i dit hjemland. </div>
<div class="follow">La os i tummelen sky at møte hinanden med lansen. </div>
<div class="follow">Selv har jeg troer og hjælpere nok at fælde i kampen, </div>
<div class="follow">dem som en gud mig under at naa paa føtterne rappe, </div>
<div class="follow">og for dig selv er der nok av akaiske mænd du kan dræpe. </div>
<div class="follow">Men la os nu bytte rustning, saa ogsaa de andre kan skjønne </div>
<div class="follow">grant at vi stolte fra fædrenes tid kan kalde os venner.»</div>

<div class="one">Saaledes talte de to og hoppet saa begge fra vognen, </div>
<div class="follow">trykket hinanden i haand og lovet ubrødelig troskap. </div>
<div class="follow">Visselig røvet nu Zevs den forblindede Glavkos forstanden, </div>
<div class="follow">saasom han byttet med Tydevs' søn sine vaaben og mottok </div>
<div class="follow">kobber for guld, ni oksers værdi for hundrede oksers.</div>

<div class="one">Men da nu Hektor var naadd til den skaiiske port og til eken, </div>
<div class="follow">sanket sig troernes døtre og hustruer om ham i klynge. </div>
<div class="follow">Ængstelig spurte de ham om sønner og brødre og frænder </div>
<div class="follow">og sine mænd. Da bad han dem en efter en om at trygle </div>
<div class="follow">guderne ydmygt om hjælp. Dog, sorg skulde times saa mange.</div>

<div class="one">Derefter kom han til borgen, til Priamos' herlige kongsgaard, </div>
<div class="follow">bygget med svalgang av skinnende sten, og indenfor pranget </div>
<div class="follow">femti herlige kamre med vægger av straalende marmor, </div>
<div class="follow">opbygget nær ved hverandre paa rad. Der hvilte de gjæve </div>
<div class="follow">sønner av Priamos, hver hos sin ærbare viede hustru. </div>
<div class="follow">Men for hans døtre var reist, ret overfor disse mot gaarden, </div>
<div class="follow">høienloftskamrene tolv av skinnende marmor og bygget </div>
<div class="follow">nær ved hverandre paa rad. Der sov kong Priamos' gjæve </div>
<div class="follow">svigersønskare, enhver hos sin ærbare viede hustru. </div>
<div class="follow">Inde i forgaarden kom hans gavmilde mor ham imøte </div>
<span epub:type="pagebreak" title="102" id="side102"></span>
<div class="follow">ledende ind Laodike, den skjønneste blandt hendes døtre. </div>
<div class="follow">Fast hun grep og trykket hans haand og spurte ham kjærlig:</div>

<div class="one">«Hvi er du kommet, min søn, fra de hidsige kampe paa valen?</div>
<div class="follow">Visselig trænger akaiernes folk, som jeg hater at nævne, </div>
<div class="follow">haardt vore mænd i kamp om vor by. Dit hjerte har higet </div>
<div class="follow">efter at komme og løfte mot Zevs dine hænder fra borgen. </div>
<div class="follow">Vent, mens jeg henter dig kvægende vin, saa først du kan bringe </div>
<div class="follow">offer til alfader Zevs og alle de evige guder. </div>
<div class="follow">Derefter kan du da læske dig selv med et styrkende bæger. </div>
<div class="follow">Vinen gir mangefold styrke og mod, naar manden er mødig, </div>
<div class="follow">slik som du selv er træt av at verne i kamp dine landsmænd.»</div>

<div class="one">Derpaa tok helten, den hjelmbuskvaiende Hektor, til orde: </div>
<div class="follow">«Hent ikke kvægende vin, ærværdige mor; ti du kunde </div>
<div class="follow">svække min kraft og jeg selv kunde glemme mit mod og min styrke. </div>
<div class="follow">Ofre den funklende vin til Zevs med urene hænder </div>
<div class="follow">gruer jeg for; ti det sømmer sig ei at be til den høie </div>
<div class="follow">skysamler, Kronos' søn, for den som er blodig og smudsig. </div>
<div class="follow">Nei, du maa skynde dig hen til den herjende Pallas' tempel, </div>
<div class="follow">bringende røkelse med og fulgt av de høibaarne kvinder, </div>
<div class="follow">og paa den haarfagre guddoms fang skal du lægge som gave </div>
<div class="follow">ydmyg det slør som tykkes dig størst og yndigst av alle, </div>
<div class="follow">det som du høiest har skattet av dem som du gjemmer i hallen. </div>
<div class="follow">Saa maa du love tillike at bringe i templet som offer </div>
<div class="follow">tolv utæmmede aarsgamle kjør, om gudinden vil ynkes </div>
<div class="follow">over vor by, over troernes barn og kvinder og verne </div>
<div class="follow">Ilions hellige by mot Tydevs' søn, mot den barske </div>
<div class="follow">lansesvingende helt, hin kjæmpe som slaar os med rædsel. </div>
<div class="follow">Gaa da i hast til den byttesamlende Pallas' tempel. </div>
<div class="follow">Selv vil jeg ile til Paris og be ham at komme til kampen, </div>
<div class="follow">om han maaske vil høre mit ord. Aa, maatte dog jorden </div>
<div class="follow">sluke ham straks; til sorg har Olympos' hersker ham fostret </div>
<div class="follow">baade for troernes folk og for Priamos selv og hans sønner. </div>
<div class="follow">Dersom jeg maatte faa se at han snart fik vandre til Hades, </div>
<div class="follow">tror jeg forvisst at min sjæl vilde glemme den grufulde jammer.»</div>

<div class="one">Saa han talte, og straks gik hun ind i hallen og kaldte </div>
<div class="follow">ind sine terner. Da samlet de straks de høibaarne kvinder </div>
<div class="follow">rundt i byen; men selv steg hun ned i det duftende kammer. </div>
<div class="follow">Der laa yndige mønstrede slør, sidoniske kvinders </div>
<span epub:type="pagebreak" title="103" id="side103"></span>
<div class="follow">kunstfulde verk som tilforn den gudskjønne helt Aleksandros </div>
<div class="follow">bragte fra Sidon paa vaagelig færd over storhavets vidder </div>
<div class="follow">førende Hélena med til sit hjem, den ætstore kvinde. </div>
<div class="follow">Ett av disse tok Hékabe med som skjænk til Atene, </div>
<div class="follow">det som var størst og virket med kunst i det deiligste mønster. </div>
<div class="follow">Ret som en stjerne det straalte og gjemtes paa bunden av kisten. </div>
<div class="follow">Derefter gik hun avsted, og talrike kvinder slog følge.</div>

<div class="one">Men da de naadde til borgen, til Pallas' straalende tempel, </div>
<div class="follow">aapnedes tempelets hellige dør av den skjønne Teano, </div>
<div class="follow">Kissevs' datter, den gjæve Antenors ærværdige hustru; </div>
<div class="follow">ti av troernes folk var hun valgt til Atenes prestinde. </div>
<div class="follow">Jamrende løftet nu kvindernes flok sine hænder mot Pallas. </div>
<div class="follow">Derefter tok den skjønne Teano sløret, og ydmyg </div>
<div class="follow">la hun det ned paa Pallas' fang, den haarfagre guddoms. </div>
<div class="follow">Inderlig bad hun en bøn til den mægtige Alfaders datter: </div>
<div class="follow">«Høie Atene, vor hjembygds vern, du stolte gudinde! </div>
<div class="follow">Knæk Diomedes' spyd, og und os at selv han maa falde </div>
<div class="follow">hist ved den skaiiske port paa sit ansigt. Da skal vi ofre </div>
<div class="follow">her i dit hellige tempel tolv aarsgamle kvier som aldrig </div>
<div class="follow">dreves med pigkjeppen frem under aak, saasandt du vil ynkes </div>
<div class="follow">over vor by, over troernes barn og vernløse kvinder.»</div>

<div class="one">Saaledes bad hun; men ei blev hun hørt av Pallas Atene. </div>
<div class="follow">Men medens kvinderne bad til den vældige Alfaders datter, </div>
<div class="follow">hadde den straalende Hektor naadd frem til Paris' skjønne </div>
<div class="follow">kneisende hus som han selv hadde reist med mestre som dengang </div>
<div class="follow">skattedes høiest for ypperlig kunst i det frugtbare Troja. </div>
<div class="follow">Høienloftskamre og hal og forgaard hadde de bygget </div>
<div class="follow">oppe paa borgen og nær ved Hektors og Priamos' bolig. </div>
<div class="follow">Ind gjennem porten gik Hektor, hin yndling av Zevs, og i haanden </div>
<div class="follow">bar han sin lanse med elleve alens skaft, og ytterst paa stangen </div>
<div class="follow">straalte en spydodd av malm, og om skaftet var fæstet en guldring. </div>
<div class="follow">Inde i kammeret fandt han sin bror. Sine herlige vaaben </div>
<div class="follow">prøvet han nøie, sin brynje, sit skjold og den krummede bue. </div>
<div class="follow">Hélena, kvinden fra Argos, som sat blandt de tjenende terner, </div>
<div class="follow">holdt dem til flittig at sysle med kunstfuld kvindelig gjerning. </div>
<div class="follow">Straks da Hektor fik se sin bror, tok han haanlig til orde:</div>

<div class="one">«Kjære, det er ikke smukt at du nærer slikt nag i dit hjerte. </div>
<div class="follow">Kjæmpende rundt vor by og dens kneisende mure maa folket </div>
<span epub:type="pagebreak" title="104" id="side104"></span>
<div class="follow">segne i døden, og du har forskyldt at hærskrik og kampgny </div>
<div class="follow">raser om denne vor stad. Selv vilde du refse en anden, </div>
<div class="follow">dersom du saa at han viste sig feig i de grufulde kampe. </div>
<div class="follow">Op da, saa ikke vor by skal herjes av flammende luer!»</div>

<div class="one">Derefter svarte igjen den straalende helt Aleksandros: </div>
<div class="follow">«Hektor, din haan er forskyldt; du refser mig ikke ubillig. </div>
<div class="follow">Ti vil jeg gi dig et svar. Læg du det paa sinde og hør mig: </div>
<div class="follow">Ikke saa meget av vrede og nag imot troiske landsmænd </div>
<div class="follow">sitter jeg her i mit kammer, men lammet av trykkende tungsind. </div>
<div class="follow">Nu har min hustru formant mig med venlige ord og har atter </div>
<div class="follow">egget mit mod til at stevne til kamp. Selv tykkes jeg ogsaa </div>
<div class="follow">nu at dette er bedst. Mellem stridsmænd veksler jo seiren. </div>
<div class="follow">Vent nu en stund, mens jeg aksler til kamp min krigerske rustning, </div>
<div class="follow">eller gaa foran, saa kommer jeg snart. Jeg tror jeg skal naa dig.»</div>

<div class="one">Saa han talte. Den herlige Hektor svarte ham ikke. </div>
<div class="follow">Hélena vendte sig nu med venlige ord til sin svoger:</div>

<div class="one">«Svoger av mig, jeg frække, som voldte jer vanheld og sorger. </div>
<div class="follow">Aa, hadde selvsamme dag som min mor hadde født mig til verden, </div>
<div class="follow">stormende vindbyger revet mig bort paa susende vinger </div>
<div class="follow">hen til et fjeld eller ned i de skummende bølger paa havet! </div>
<div class="follow">Da hadde bølgerne blit min grav, før dette var kommet. </div>
<div class="follow">Men siden guderne selv vilde volde mig al denne jammer, </div>
<div class="follow">burde jeg dog ha faat en ædlere mand til min husbond, </div>
<div class="follow">en som gav agt paa menneskers hat og sviende haansord. </div>
<div class="follow">Denne har ei i sit sind nogen manddom og fasthet, og aldrig </div>
<div class="follow">faar han det heller. Han høster vel snart, kan jeg tro, som han saadde. </div>
<div class="follow">Dog, træd indenfor, svoger, og sæt dig til hvile paa stolen. </div>
<div class="follow">Du er jo den som maa bære den bitreste kvide og bøte </div>
<div class="follow">haardest for al min skamløse færd og for Paris' brøde. </div>
<div class="follow">Os har Zevs git en sørgelig lod; ti de kommende slegter </div>
<div class="follow">vil gjennem tiderne synge om os sine spottende viser.»</div>

<div class="one">Derefter svarte den høie, den hjelmbuskvaiende Hektor: </div>
<div class="follow">«Hélena, bed mig dog ei saa venlig at sitte. Jeg kan ei. </div>
<div class="follow">Alt forlængst staar hele min hu til at verne i kampen </div>
<div class="follow">troernes mænd, som savner mig saart, naar jeg ei er tilstede. </div>
<div class="follow">Faa du nu denne avsted, og selv maa han skynde sig ivrig </div>
<div class="follow">saa han kan træffe mig snart, mens jeg endnu er inde i byen; </div>
<div class="follow">ti jeg vil skynde mig hjem til mit hus for at se til min unge </div>
<span epub:type="pagebreak" title="105" id="side105"></span>
<div class="follow">elskede hustru, mit barn og alle derhjemme i huset. </div>
<div class="follow">Ja, for jeg vet jo ei visst om jeg atter skal vende tilbake, </div>
<div class="follow">eller om guderne vil jeg skal dø for akaiernes hænder.»</div>

<div class="one">Saaledes talte den straalende helt og ilte mot hjemmet. </div>
<div class="follow">Snart var han fremme og kom til sit hus med de prægtige haller. </div>
<div class="follow">Dog han traf ei den skjønne Andromake hjemme i salen; </div>
<div class="follow">men med sin elskede søn og fulgt av en langsløret terne </div>
<div class="follow">stod hun i klage og hulkende graat paa vakttaarnets tinde. </div>
<div class="follow">Men da han ei kunde finde sin herlige hustru i hallen, </div>
<div class="follow">gik han paa terskelen frem og talte til ternernes skare:</div>

<div class="one">«Hør mig I tjenende kvinder, og si mig den skjæreste sandhet: </div>
<div class="follow">Hvor gik Andromake hen, min straalende viv? Er hun vandret </div>
<div class="follow">hen til en langsløret søster av mig eller kjær svigerinde, </div>
<div class="follow">eller maaske til Pallas' tempel, der hvor de andre </div>
<div class="follow">haarfagre troiske kvinder formilder den barske gudinde?»</div>

<div class="one">Da tok den ferme husholderske straks tilorde og svarte: </div>
<div class="follow">«Hektor, siden du kræver mig strengt til regnskap, saa gik hun </div>
<div class="follow">hverken avsted til en søster av dig eller kjær svigerinde, </div>
<div class="follow">eller til Pallas' hellige tempel, der hvor de andre </div>
<div class="follow">haarfagre troiske kvinder formilder den barske gudinde; </div>
<div class="follow">men hun har skyndt sig til Ilions taarn, da hun nylig fik høre </div>
<div class="follow">at vore troer var slaat og akaiernes overmagt vældig. </div>
<div class="follow">Nu har hun visselig naadd den kneisende mur; ti hun ilte </div>
<div class="follow">rent som i ørske, og ammen er med og bærer den lille.»</div>

<div class="one">Saa hun talte; men Hektor gik raskt avsted fra sin bolig </div>
<div class="follow">atter den selvsamme vei igjennem de prægtige gater. </div>
<div class="follow">Men da han saa paa sin gang gjennem hjembyen naadde den høie </div>
<div class="follow">skaiiske port, hvor hans vei maatte gaa, naar han skulde til sletten, </div>
<div class="follow">ilte hans rikt velsignede viv Andromake kjærlig </div>
<div class="follow">helten i møte, den høibaarne drot Eëtions datter. </div>
<div class="follow">Fjernt ved skogrike Plakos' fot, i det plakiske Tebai </div>
<div class="follow">hørte Eëtion hjemme, kilikernes mægtige fyrste. </div>
<div class="follow">Hektor, den kobberpansrede helt, hadde vundet hans datter. </div>
<div class="follow">Nu kom hun ilende hen til sin mand, og ternen som fulgte, </div>
<div class="follow">bar ved sin duftende barm deres barn, den uskyldige lille, </div>
<div class="follow">Hektors bedaarende søn, som lignet en smilende stjerne. </div>
<div class="follow">Hektor kaldte ham selv Skamandrios; men av de andre </div>
<div class="follow">blev han Astyanaks kaldt; ti Hektor var Ilions forsvar. </div>
<span epub:type="pagebreak" title="106" id="side106"></span>
<div class="follow">Kjærlig han saa paa sin søn, og smilte i taushet til barnet. </div>
<div class="follow">Men Andromake traadte ham nær og med taarer i øiet </div>
<div class="follow">grep hun og trykket med ømhet hans haand og talte saa bønlig. </div>
<div class="follow">«Hektor du slemme! Dit mod blir din død. Du ynkes jo aldrig </div>
<div class="follow">over dit spæde, uskyldige barn og mig arme, som snarlig </div>
<div class="follow">vorder din enke; ti snart vil alle akaierne styrte </div>
<div class="follow">mot dig og volde din død. Aa, mister jeg dig, var det bedre </div>
<div class="follow">om jeg fik synke i muld; ti senere finder jeg aldrig </div>
<div class="follow">lindrende trøst eller haab, naar du har fundet din bane; </div>
<div class="follow">nei kun sorger. Ei far eller mor har jeg længer i live. </div>
<div class="follow">Dræpt blev vor elskede far av helten den stolte Akillevs </div>
<div class="follow">dengang han herjet kilikernes by med de kneisende porte, </div>
<div class="follow">Tebai den prægtige stad. Eëtion faldt for hans lanse. </div>
<div class="follow">Rustningen tok han dog ei; ti han gruet for det i sit hjerte. </div>
<div class="follow">Nei, men han brændte hans lik i den skinnende rustning og reiste </div>
<div class="follow">haug over høvdingens ben, og aigissvingerens døtre, </div>
<div class="follow">nymfer fra bjergene, plantet av alm en lund om hans gravhaug. </div>
<div class="follow">Og mine brødre, de syv som var født i de hjemlige haller, </div>
<div class="follow">vandret i følge paa selvsamme dag til Hades' bolig. </div>
<div class="follow">Alle blev dræpt av den fotrappe helt, den stolte Akillevs, </div>
<div class="follow">medens de vogtet de snehvite faar og de langsomme okser. </div>
<div class="follow">Ja, og min mor, som hersket saa vidt om det skogrike Plakos, </div>
<div class="follow">førte han voldelig bort med alt sit øvrige hærfang. </div>
<div class="follow">Dog, han gav hende fri mot herlige skatte som løsning; </div>
<div class="follow">men hun blev dræpt i sin fars palads av Artemis' piler. </div>
<div class="follow">Hektor, saa maa du da nu være far og mor for din hustru. </div>
<div class="follow">Du er min bror, og <em>du</em> er min elskede mandige husbond. </div>
<div class="follow">Ynkes da over mig nu og bli her oppe paa taarnet. </div>
<div class="follow">Gjør ei din søn til et faderløst barn og din hustru til enke. </div>
<div class="follow">Stil dine mænd ved fikenen hist, hvor fienden lettest </div>
<div class="follow">trænger sig ind i vor by og hvor murene lettest kan stormes. </div>
<div class="follow">Treganger fristet tilforn de tapreste helter at storme. </div>
<div class="follow">Begge Aianterne kom i drotten Idomenevs' følge, </div>
<div class="follow">likesaa Atrevs' sønner og Tydevs' søn Diomedes, </div>
<div class="follow">enten de fulgte et vink av en som er kyndig i varsler, </div>
<div class="follow">eller de egges og drives avsted av sin rasende kamplyst.»</div>

<div class="one">Hektor, den hjelmbuskvaiende helt, tok ordet og svarte: </div>
<div class="follow">«Alt hvad du sa, min elskede, tænker jeg selv; men jeg blyges </div>
<span epub:type="pagebreak" title="107" id="side107"></span>
<div class="follow">saare for troernes mænd og for troernes langslørte kvinder, </div>
<div class="follow">dersom jeg nu skulde flygte fra kamp som en skjælvende usling. </div>
<div class="follow">Nei, til slikt staar ikke min hu; ti jeg lærte at kjæmpe </div>
<div class="follow">altid som tapreste helt i troernes forreste rækker, </div>
<div class="follow">vernende stedse vort glimrende ry, min fars og mit eget. </div>
<div class="follow">Dog, jeg føler og vet det saa vel i mit sind og mit hjerte: </div>
<div class="follow">Engang skal komme den dag, da det hellige Ilios falder, </div>
<div class="follow">Priamos selv, hin spydsvinger gjæv og Priamos' stridsmænd. </div>
<div class="follow">Dog, jeg gruer ei saa for troernes kommende jammer </div>
<div class="follow">eller for Hékabe selv og for Priamos, drotten i Troja </div>
<div class="follow">eller for alle de mange og herlige brødre som alle </div>
<div class="follow">engang skal segne i støvet for grusomme fienders vaaben, </div>
<div class="follow">som jeg maa ængstes for dig, naar omsider en malmklædt danaer </div>
<div class="follow">fører dig graatende bort og røver dig frihetens dage. </div>
<div class="follow">Da maa du staa ved din væv for en kvinde i Argos og bære </div>
<div class="follow">vand fra Messeïs' rislende bæk eller fra Hypereia, </div>
<div class="follow">meget imot din lyst, men tvunget av nøden den haarde. </div>
<div class="follow">Mange vil visselig si, naar de ser at du svømmer i taarer: </div>
<div class="follow">«Denne var Hektors viv. Blandt troiske kjæmper paa stridsvogn </div>
<div class="follow">var han den tapreste helt da de kjæmpet om Ilions mure.» </div>
<div class="follow">Saa vil de mangengang si, og din kummer blir ny, naar du længter </div>
<div class="follow">efter saa tapper en mand til at fri dig fra trældommens dage. </div>
<div class="follow">Maatte jeg da være død og gjemmes forlængst under mulde </div>
<div class="follow">førend jeg ser at de slæper dig bort, og hører dit angstrop.»</div>

<div class="one">Saa hadde Hektor talt, og han rakte sig frem efter sønnen. </div>
<div class="follow">Skrikende klynget den lille sig ind til sin amme og gjemte </div>
<div class="follow">ansigtet ved hendes barm, av gru for sin far; ti han frygtet </div>
<div class="follow">kobberets blændende glans og den vaiende hestehaars hjelmbusk </div>
<div class="follow">nu da han saa den nikke saa barskt der oppe fra hjelmen. </div>
<div class="follow">Baade den kjærlige far og den værdige mor maatte smile. </div>
<div class="follow">Straks tok Hektor, den straalende helt, fra sit hode den blanke </div>
<div class="follow">stridshjelm av kobber og la den ned paa den nærende jordbund. </div>
<div class="follow">Derefter kysset han sønnen og vugget ham paa sine arme, </div>
<div class="follow">bad saa en bøn til Zevs og alle de evige guder: </div>
<div class="follow">«Zevs, og alle I guder! aa und mig at denne min lille </div>
<div class="follow">elskede søn maatte bli som jeg selv, den første blandt troer, </div>
<div class="follow">likesaa kraftig og sterk og herske med vælde i Troja, </div>
<div class="follow">Maatte det engang bli sagt: «Ja sandelig! denne er større </div>
<span epub:type="pagebreak" title="108" id="side108"></span>
<div class="follow">helt end sin far,» naar han kommer fra kamp med sin fældede uvens </div>
<div class="follow">blodige rustning, og maatte hans mor bli glad i sit hjerte.»</div>

<div class="one">Saa han talte og la sin søn i hustruens arme. </div>
<div class="follow">Ind til sin duftende barm hun trykket den lille saa kjærlig, </div>
<div class="follow">smilende blidt gjennem taarer. Da ynkedes saart hendes husbond. </div>
<div class="follow">Klappende ømt sin hustru paa kind tok han kjærlig til orde: </div>
<div class="follow">«Elskede, føl ikke sorgen saa trykkende tungt i dit hjerte. </div>
<div class="follow">Ikke skal nogen mot skjæbnen faa sendt mig til Hades' bolig; </div>
<div class="follow">men jeg tør si at aldrig en mand har flydd for sin skjæbne, </div>
<div class="follow">ingen som fødtes paa jord, hverken herligste helt eller niding. </div>
<div class="follow">Skynd dig tilbake til hjemmet og gaa til din daglige syssel. </div>
<div class="follow">Sæt dig til væv eller ten og la dine tjenestekvinder </div>
<div class="follow">gaa til sin huslige gjerning. Vi mænd skal tænke paa kampen </div>
<div class="follow">alle som en, men mest jeg selv blandt Ilions sønner.»</div>

<div class="one">Saaledes talte den straalende helt og løftet fra jorden </div>
<div class="follow">hjelmen med hestehaars busk; men hustruen vandret mot hjemmet. </div>
<div class="follow">Ofte hun vendte sig om, og taarerne strømmet saa stride. </div>
<div class="follow">Snart var hun fremme og kom til den heltedræpende Hektors </div>
<div class="follow">skjønne palads, og inde i kamrene traf hun de mange </div>
<div class="follow">trofaste terner, og klage og graat hun vakte hos alle. </div>
<div class="follow">Kvinderne graat i hans hjem over Hektor som end var i live, </div>
<div class="follow">saasom de trodde han ei skulde komme tilbake fra kampen </div>
<div class="follow">frelst fra akaiiske fienders vold og kraftige hænder.</div>

<div class="one">Paris forblev ei længe i ro i sit høienloftskammer; </div>
<div class="follow">men da han først hadde akslet sin herlige rustning av kobber, </div>
<div class="follow">ilte han stolt gjennem byen i lit til de hurtige føtter. </div>
<div class="follow">Likesom hingsten som æter sit byg fra krybben i stalden, </div>
<div class="follow">sliter sit baand og stormer i dundrende trav over sletten </div>
<div class="follow">vant til det kjølende bad i de speilklare vande i elven — </div>
<div class="follow">— Stolt den løfter sit hode og kaster med nakken. I løpet </div>
<div class="follow">vifter om bogen den flagrende man, og kry av sin skjønhet </div>
<div class="follow">farer den let paa foten til hestenes velkjendte beiter — </div>
<div class="follow">Slik for Priamos' søn Aleksandros stolt i sin rustning </div>
<div class="follow">ned ifra borgen i glitrende glans som et straalende solglimt. </div>
<div class="follow">Høit han jublet, og føtterne bar ham let, saa han snarlig </div>
<div class="follow">naadde den herlige Hektor, sin bror, da han just skulde haste </div>
<div class="follow">bort fra det sted hvor han nys hadde talt saa ømt med sin hustru. </div>
<div class="follow">Først tok den straalende helt Aleksandros tilorde og mælte: </div>
<span epub:type="pagebreak" title="109" id="side109"></span>
<div class="follow">«Elskede bror, forvisst har jeg sinket din hast og har nølet </div>
<div class="follow">hjemme for længe. Jeg kom ikke frem i betids, som du bød mig.»</div>

<div class="one">Derefter svarte igjen den hjelmbuskvaiende Hektor: </div>
<div class="follow">«Kjære, tilvisse kan ei nogen mand som vil være retfærdig, </div>
<div class="follow">laste din færd i en kamp; ti du eier de herligste kræfter. </div>
<div class="follow">Dog, du er slap, og ingenting vil du; men i mit hjerte </div>
<div class="follow">føler jeg nagende sorg, naar jeg hører dig haanet av alle </div>
<div class="follow">troernes kjæmpende mænd, som døier saa meget for din skyld. </div>
<div class="follow">Kom, la os gaa. Den sak kan vi efterpaa broderlig drøfte, </div>
<div class="follow">dersom da Zevs os under at sætte i hjemlige haller </div>
<div class="follow">frihetens bolle paa bord som skjænk til de evige guder, </div>
<div class="follow">naar vi har jaget fra Troja akaiernes malmklædte skarer.»</div>
</section>
</body>
</html>