<?xml version="1.0" encoding="utf-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="nb-NO" dir="ltr"
lang="nb-NO">
<head>
  <title>SYVENDE SANG. - TVEKAMPEN MELLEM HEKTOR OG AIAS. DE FALDNE BLIR JORDET.</title>
  <link rel="stylesheet" href="styles.css" />
</head>
<body>
<span title="[Pg 110]"><a id="Page_110" title="[Pg 110]"></a></span>

<h1>SYVENDE SANG.</h1>

<h2>TVEKAMPEN MELLEM HEKTOR OG AIAS. DE FALDNE BLIR JORDET.</h2>

<div class="one"><strong class="big">S</strong>aaledes talte den straalende helt, og ut gjennem porten </div>
<div class="follow">ilte han straks, og sammen med ham gik hans bror Aleksandros.</div>
<div class="follow">Heltene stundet nu begge av hele sin sjæl efter kampen. </div>
<div class="follow">Likesom sjømænd blir glade ved strykende bør, som en guddom </div>
<div class="follow">sender, naar armen er træt av at ro med de glattede aarer </div>
<div class="follow">hen over havet, og lemmernes kraft er lammet av mathet, </div>
<div class="follow">saaledes glædet det troernes mænd, da de øinet dem begge.</div>

<div class="one">Paris fik fældet Menestios, fyrsten i Arne, den gjæve </div>
<div class="follow">drot Areïtoos' søn. Hans far, hin kjæmpe med køllen, </div>
<div class="follow">avlet sin mandige søn med den mørkøide Fylomedusa. </div>
<div class="follow">Men med det hvæssede spyd traf Hektor en helt Eïonevs </div>
<div class="follow">like i halsen ved malmhjelmens rand og lammet hans lemmer. </div>
<div class="follow">Glavkos, Hippolokos' søn, som førte de lykiske stridsmænd, </div>
<div class="follow">rammet Ifinoos, Deksios' søn, med sin lanse i akslen, </div>
<div class="follow">just da han steg paa sin rullende vogn i det vældige kampgny. </div>
<div class="follow">Ned ifra stridsvognen faldt han til jord, og hans lemmer blev lammet</div>

<div class="one">Men da Atene, den blaaøide mø, fik se at de bragte </div>
<div class="follow">mange argeiiske helter til fald i de vældige kampe, </div>
<div class="follow">for hun i ilende hast fra Olympos' skyhøie tinder </div>
<div class="follow">ned til det hellige Troja. Apollon, som saa det fra borgen, </div>
<div class="follow">hastet gudinden i møte; ti troerne undte han seiren. </div>
<div class="follow">Like ved eken kom begge hinanden i møte, og drotten, </div>
<div class="follow">Alfaders herlige søn, Apollon tok ordet og mælte: </div>
<div class="follow">«Barn av den vældige Zevs, hvi kommer du atter tilbake </div>
<span title="[Pg 111]"><a id="Page_111" title="[Pg 111]"></a></span>
<div class="follow">ned fra det høie Olymp i umættelig higende kamplyst? </div>
<div class="follow">Vel for at skjænke danaernes folk en endelig seier? </div>
<div class="follow">Ja, for du ynkes jo ei, naar troerne segner i døden. </div>
<div class="follow">Dog, om du nu vilde lyde mit raad, var det visselig bedre. </div>
<div class="follow">La os nu stanse den vældige strid og de hidsige kampe </div>
<div class="follow">bare idag, saa kan de jo kjæmpe paany til de bringer </div>
<div class="follow">Troja til endelig fald; ti for eder, I strenge gudinder </div>
<div class="follow">var det vel kjært om I nu fik jevnet hin kongsstad med jorden.»</div>

<div class="one">Derefter svarte gudinden, den blaaøide Pallas Atene: </div>
<div class="follow">«Vel, la det ske, fjerntrammende gud! Med den selvsamme tanke </div>
<div class="follow">stevnet jeg selv fra Olympen herned til akaier og troer. </div>
<div class="follow">Godt, men hvorledes vil du faa endt de mordiske kampe?»</div>

<div class="one">Herskeren, Alfaders søn, Apollon tok ordet og svarte: </div>
<div class="follow">«Jo, la os egge til strid den hestetumlende Hektor, </div>
<div class="follow">om han vil æske til kamp en helt blandt danaernes fyrster, </div>
<div class="follow">en som ganske alene vil gaa til en vaagelig tvekamp. </div>
<div class="follow">Da vil akaiernes pansrede mænd vel sagtens i vrede </div>
<div class="follow">egge en helt til alene at prøve en tvekamp med Hektor.»</div>

<div class="one">Saa han talte, og ei var Pallas Atene uvillig. </div>
<div class="follow">Helenos, Priamos' søn hadde klart i sit sind kunnet fatte </div>
<div class="follow">gudernes raad og kløktige plan som de just hadde drøftet.</div>
<div class="follow">Straks gik han hen og stillet sig frem for Hektor og mælte: </div>
<div class="follow">«Hektor, Priamos' søn, du Alfaders like i klokskap! </div>
<div class="follow">Mon du vil høre din bror og følge det raad som jeg gir dig? </div>
<div class="follow">Bring nu de øvrige troer og alle akaier til sæte. </div>
<div class="follow">Selv skal du æske til kamp akaiernes tapreste høvding, </div>
<div class="follow">om han alene vil prøve en dyst i en vaagelig tvekamp. </div>
<div class="follow">End er det ikke din skjæbne at dø og finde din bane. </div>
<div class="follow">Derom hørte jeg nylig et ord av de evige guder.»</div>

<div class="one">Saa lød raadet, og Hektor blev glad, da han hørte hans tale. </div>
<div class="follow">Gik han da frem og grep om midten av lansen og trængte </div>
<div class="follow">troernes rækker tilbake. De tystnet og satte sig alle, </div>
<div class="follow">mens Agamemnon fik bragt akaiernes sønner til sæte. </div>
<div class="follow">Foibos Apollon med buen av sølv og Pallas Atene </div>
<div class="follow">skapte sig om og satte sig ned som vingede fugler </div>
<div class="follow">oppe i Alfader Zevs' ek med den mægtige krone </div>
<div class="follow">frydende sig over mændenes færd; ti rækkerne sat der </div>
<div class="follow">tætte og strittet av hjelmer og skjold og blinkende lanser. </div>
<span title="[Pg 112]"><a id="Page_112" title="[Pg 112]"></a></span>
<div class="follow">Likesom Zefyros straks, naar han reiser sig, kruser det blanke </div>
<div class="follow">speilklare hav med sit pust og havflaten sortner for brisen, </div>
<div class="follow">saaledes sat nu akaier og troiske mænd over sletten </div>
<div class="follow">ordnet i række og rad; men Hektor tok ordet og mælte: </div>
<div class="follow">«Lyt til mit ord, I troer og malmklædte mænd av Akaia, </div>
<div class="follow">forat jeg nu kan faa sagt hvad mit hjerte har lyst til at melde. </div>
<div class="follow">Zevs, som troner i sky, har ei fuldbyrdet vor edspakt </div>
<div class="follow">Harmfuld mot begge de kjæmpende folk lar han skjæbnen faa raade, </div>
<div class="follow">indtil det lykkes for eder at ta det murkranste Troja, </div>
<div class="follow">eller I selv blir kuet av os ved de hurtige snekker. </div>
<div class="follow">Hist blandt eder er samlet i kreds de bedste akaier. </div>
<div class="follow">La nu den mand som har lyst til at møte mig selv i en tvekamp, </div>
<div class="follow">komme som samtliges forkjæmper hit for at stride mot Hektor. </div>
<div class="follow">Nu vil jeg nævne mit forslag, og Zevs skal være vort vidne: </div>
<div class="follow">Dersom hin helt faar fældet mig selv med det skarpslepne kobber, </div>
<div class="follow">da skal han bære min rustning som løn til de gyngende skibe; </div>
<div class="follow">men han skal sende mit lik tilbake til hjemmet, saa alle </div>
<div class="follow">troiske kvinder og mænd efter døden kan unde mig baalfærd. </div>
<div class="follow">Men hvis Apollon forunder mig ry og jeg selv vinder seier, </div>
<div class="follow">da skal jeg bære hans rustning avsted til det hellige Troja. </div>
<div class="follow">Der skal jeg hænge den stolt i fjernskytten Foibos' tempel, </div>
<div class="follow">men jeg skal love at sende hans lik til de toftede snekker, </div>
<div class="follow">forat akaiernes haarfagre mænd kan feire hans likfærd </div>
<div class="follow">reisende helten en haug ved den mægtige strøm Hellespontos. </div>
<div class="follow">Siden vil mangen en mand kunne si blandt sildige slegter, </div>
<div class="follow">naar paa sit toftede skib han seiler paa vindunkle bølger: </div>
<div class="follow">«Her har de jordet en mand som døde i fremfarne dage, </div>
<div class="follow">engang en ypperlig helt; men han faldt for den straalende Hektor.» </div>
<div class="follow">Saa vil de mangengang si, og aldrig forglemmes min hæder.»</div>

<div class="one">Saa han talte, og stille og tyst sat alle i kredsen. </div>
<div class="follow">Vægre sig tyktes en skam; men for tvekampen gruet de alle. </div>
<div class="follow">Reiste sig da Menelaos tilsidst og talte iblandt dem. </div>
<div class="follow">Haanende lød hans harmfyldte ord, mens han tungt maatte sukke: </div>
<div class="follow">«Mundhelter! ikke akaiiske mænd; men akaiiske kvinder! </div>
<div class="follow">Visselig blir det en skam, og værre end værst vil den vorde, </div>
<div class="follow">dersom ei nogen danaer tør vaage sig Hektor imøte. </div>
<div class="follow">Gid I maa vorde til jord og til vand hver eneste usling </div>
<div class="follow">alle som sitter saa modløse her uten tanke paa hæder. </div>
<span title="[Pg 113]"><a id="Page_113" title="[Pg 113]"></a></span>
<div class="follow">Vel, jeg skal ruste mig selv mot høvdingen. Hvem der skal seire </div>
<div class="follow">ligger i gudernes haand, de eviges hist i det høie.»</div>

<div class="one">Saa han talte og akslet i hast sin skinnende rustning. </div>
<div class="follow">Da, Menelaos, da hadde du snart for den vældige Hektors </div>
<div class="follow">haand maattet finde din død; ti din overmand var han i styrke, </div>
<div class="follow">dersom akaiernes høvdinger ei hadde reist sig og samlet </div>
<div class="follow">holdt dig tilbake med magt. Den mægtige drot Agamemnon </div>
<div class="follow">grep Menelaos ved haand, og formanende tok han til orde: </div>
<div class="follow">«Er du forrykt, Menelaos? Slikt vanvid er dig uværdig, </div>
<div class="follow">høibaarne drot. Nei, tving dog dit sind, om end du maa harmes. </div>
<div class="follow">Ei maa du stevne til strid mot en helt som i kraft er din mester, </div>
<div class="follow">Hektor, Priamos' søn, for hvem ogsaa andre maa ræddes. </div>
<div class="follow">Endog en helt som Akillevs, hvis kræfter er større end dine, </div>
<div class="follow">gruer jo dog for at møte hin helt i de hædrende kampe. </div>
<div class="follow">Gaa nu tilbake og sæt dig i ro blandt vennernes skare, </div>
<div class="follow">saa skal akaierne stille til kamp mot Hektor en anden. </div>
<div class="follow">Kjender han ikke til frygt, og kan han ei mættes av kampe, </div>
<div class="follow">tænker jeg dog at han glad skal bøie sit knæ for at hvile, </div>
<div class="follow">dersom han slipper med livet fra tvekampens grufulde stevne.»</div>

<div class="one">Saaledes talte den herlige helt, og hans kloke formaning </div>
<div class="follow">dæmpet hans brors ustyrlige harm, saa han føiet sig villig. </div>
<div class="follow">Svendene løste med fryd fra skuldrene høvdingens rustning. </div>
<div class="follow">Reiste da Nestor sig op og talte til alle argeier: </div>
<div class="follow">«Ve os alle! En knugende sorg vil ramme Akaia. </div>
<div class="follow">Svart vil oldingen jamre, den graanende vognkjæmpe Pelevs, </div>
<div class="follow">hin myrmidonernes drot, saa gjæv i raad som i tale, </div>
<div class="follow">han som engang har glædet sig saa i sin hal ved at spørge</div>
<div class="follow">nøie mig ut om alle argeiernes slegtskap og frænder. </div>
<div class="follow">Hører han nu at de alle vil gjemme sig, rædde for Hektor, </div>
<div class="follow">løfter han vel mot guderne op sine hænder og trygler </div>
<div class="follow">om at hans sjæl fra lemmerne løst maa faa vandre til Hades. </div>
<div class="follow">Gid jeg saasandt, fader Zevs og Apollon og Pallas Atene, </div>
<div class="follow">nu var saa ung som da fjernt ved Keladons skummende fjeldbæk </div>
<div class="follow">pyliske kjæmper og spydvante mænd fra Arkadiens bygder </div>
<div class="follow">kjæmpet om Feia, den murkranste by ved Iardanos' strømme. </div>
<div class="follow">Frem iblandt dem Erevtalion skred, saa sterk som en guddom. </div>
<div class="follow">Om sine skuldre han bar Areïtoos' straalende rustning, </div>
<div class="follow">drottens som samtlige mænd og skjøntombeltede kvinder </div>
<span title="[Pg 114]"><a id="Page_114" title="[Pg 114]"></a></span>
<div class="follow">nævnte som stridskøllekjæmpen. Saa kaldtes han saasom han aldrig </div>
<div class="follow">stevnet til kampen med bue, ei heller med langskaftet lanse, </div>
<div class="follow">men med en kølle av jern brøt vei gjennem fienders rækker. </div>
<div class="follow">Kjæmpen blev dræpt av Lykurgos med svig og ikke med styrke </div>
<div class="follow">nede i hulveiens kløft paa en sti, hvor ikke hans jernstang </div>
<div class="follow">hjalp ham mot døden. Lykurgos var kjæmpen for snar, og han støtte </div>
<div class="follow">lansen igjennem hans buk, saa han styrtet paa ryggen til jorden. </div>
<div class="follow">Rustningen tok han som rov, en skjænk fra den malmsterke Ares. </div>
<div class="follow">Efterpaa bar han den selv i krigsgudens larmende tummel. </div>
<div class="follow">Men da Lykurgos blev gammel og graa i de hjemlige haller, </div>
<div class="follow">gav han sin trofaste svend Erevtalion brynjen at bære. </div>
<div class="follow">Væbnet med den utæsket han nu de tapreste kjæmper. </div>
<div class="follow">Alle de andre var rædde, og ingen var lysten paa kampen. </div>
<div class="follow">Dog av det dristige mod i mit mandige bryst blev jeg drevet </div>
<div class="follow">frem til den farlige kamp, skjønt den yngste jeg var av dem alle. </div>
<div class="follow">Haardt imot jætten jeg stred, og Atene forlente mig hæder. </div>
<div class="follow">Han var den største og sterkeste mand jeg nogengang fældte. </div>
<div class="follow">Kjæmpestor laa han og strakte sig vidt og bredt over valen. </div>
<div class="follow">Gid jeg var ung som da, og min kraft var likesaa vældig! </div>
<div class="follow">Da skulde Hektor, den straalende helt, snart møte en stridsmand. </div>
<div class="follow">Men av jer andre tør selv ikke de som blandt alle akaier </div>
<div class="follow">dog er de tapreste mænd, gaa Hektor imøte paa valen.»</div>

<div class="one">Saaledes skjendte den gamle. Da reiste sig ni i det hele; </div>
<div class="follow">først av alle i skaren den mægtige drot Agamemnon, </div>
<div class="follow">derefter Tydevs' søn, den vældige helt Diomedes. </div>
<div class="follow">Begge Aianterne reiste sig op i stormende kamplyst, </div>
<div class="follow">derpaa Idomenevs selv og Idomenevs' kraftige væbner, </div>
<div class="follow">helten Meriones, modig og sterk som den mordlystne Ares. </div>
<div class="follow">Saa stod Evrypylos op, den modige søn av Evaimon; </div>
<div class="follow">endelig Toas, Andraimons søn og den gjæve Odyssevs. </div>
<div class="follow">Alle som en var de lystne paa kamp mot den herlige Hektor. </div>
<div class="follow">Atter tok Nestor til orde, den gamle gereniske vognhelt: </div>
<div class="follow">«Kast nu alle tilhobe jert lod, saa vi ser hvem det rammer. </div>
<div class="follow">Sandelig, helten vil glæde akaiernes malmklædte stridsmænd. </div>
<div class="follow">Selv vil han ogsaa bli glad i sin inderste sjæl, hvis han slipper </div>
<div class="follow">fri og frelst ifra fiendens vold og den farlige kamplek.»</div>

<div class="one">Saa han talte. Da ridset enhver sit merke paa loddet. </div>
<div class="follow">Derpaa i kong Agamemnons hjelm de kastet dem alle. </div>
<span title="[Pg 115]"><a id="Page_115" title="[Pg 115]"></a></span>
<div class="follow">Mændene bad og løftet mot guderne op sine hænder. </div>
<div class="follow">Mælte da mange med øinene vendt mot himlen den vide: </div>
<div class="follow">«Zevs, la det falde paa Tydevs' søn eller ogsaa paa Aias, </div>
<div class="follow">eller ham selv, Mykenes, den guldrike kongestads hersker.»</div>

<div class="one">Saaledes lød deres bøn, og den graanede vognkjæmpe Nestor </div>
<div class="follow">rystet paa hjelmen, og ut sprang just det lod som de ønsket, </div>
<div class="follow">Aias' lod, og herolden gik om fra venstre til høire </div>
<div class="follow">rundt i skaren og viste det frem for akaiernes fyrster. </div>
<div class="follow">Dog de kjendtes ei ved det som sit og viste det fra sig. </div>
<div class="follow">Men da han bar det omkring og kom til helten som nylig </div>
<div class="follow">kastet i hjelmen det merkede lod, til den straalende Aias, </div>
<div class="follow">rakte han frem sin haand, og i den blev det lagt av herolden. </div>
<div class="follow">Glad blev helten i sind, da han saa og kjendte sit merke. </div>
<div class="follow">Høvdingen kastet det ned for sin fot til jorden og ropte: </div>
<div class="follow">«Loddet er mit, mine venner! Jeg fryder mig selv i mit hjerte; </div>
<div class="follow">ti jeg tør tro jeg skal vinde i kamp mot den straalende Hektor. </div>
<div class="follow">Vel, men medens jeg selv tar paa min krigerske rustning, </div>
<div class="follow">vend saa I eders bønner til Zevs, den almægtige hersker, </div>
<div class="follow">hviskende for eder selv, saa troerne intet kan høre, </div>
<div class="follow">eller med lydelig røst; ti vi frygter jo ikke for nogen; </div>
<div class="follow">ti naar jeg selv ikke vil, skal ingen faa slaat mig av marken </div>
<div class="follow">hverken med vold eller knep. Saa rent ukyndig i kamplek </div>
<div class="follow">blev jeg dog ei paa Salamis' ø baade baaren og fostret.»</div>

<div class="one">Saa han talte. Da bad de til Zevs, den almægtige hersker. </div>
<div class="follow">Mælte da mangen med øinene vendt mot himlen den vide: </div>
<div class="follow">«Alfader Zevs, du store, du Idas høilovede hersker! </div>
<div class="follow">Und dog Aias at seire og vinde sig straalende hæder! </div>
<div class="follow">Men hvis du ogsaa har Hektor kjær og verner ham naadig, </div>
<div class="follow">skjænk da begge den selvsamme kraft og likelig ære.»</div>

<div class="one">Saa de talte, mens Aias i blændende kobber sig rustet. </div>
<div class="follow">Men da han raskt hadde klædt sig fra top til taa i sin rustning, </div>
<div class="follow">ilte han freidig avsted og lignet den vældige Ares, </div>
<div class="follow">naar han vil skride til dyst blandt mænd som Alfader egget </div>
<div class="follow">frem mot hverandre til dødssvanger strid i rasende kampe. </div>
<div class="follow">Saaledes stormet nu frem med et smil paa det truende aasyn </div>
<div class="follow">Aias, akaiernes mægtige vern, og føtterne hastet </div>
<div class="follow">fremad med vældige skridt, mens han svang sin mægtige lanse. </div>
<div class="follow">Hjertelig glædet akaiernes mænd sig alle ved synet. </div>
<span title="[Pg 116]"><a id="Page_116" title="[Pg 116]"></a></span>
<div class="follow">Troerne bævet i gru, og lemmerne rystet av rædsel. </div>
<div class="follow">Ogsaa i Hektors mandige bryst slog hjertet urolig. </div>
<div class="follow">Fly for ham kunde han nu ikke mer eller vike tilbake </div>
<div class="follow">til sine landsmænds flok, da han selv hadde æsket til kampen. </div>
<div class="follow">Aias kom nær med sit taarnhøie skjold av malm og av oksers </div>
<div class="follow">huder i syvdobbelt lag. En mester som bodde i Hyle, </div>
<div class="follow">Tykios, ypperst i skjoldmakerkunst, hadde gjort det med omhu. </div>
<div class="follow">Han hadde gjort ham det blinkende skjold. Syv velnærte oksers</div>
<div class="follow">huder han tok, men smidde av malm den ottende plate. </div>
<div class="follow">Dette holdt Aias, Telamons søn, for brystet og traadte </div>
<div class="follow">Hektor paa nærmeste hold, og truende talte han til ham: </div>
<div class="follow">«Hektor, nu skal du mand imot mand faa vite med visshet, </div>
<div class="follow">hvad slags stridsmænd danaerne har, selv efter Akillevs, </div>
<div class="follow">helten som bryter en fylking av mænd med mod som en løve. </div>
<div class="follow">Harmfuld sitter han nu i ro ved de gyngende skibe, </div>
<div class="follow">rasende vred i hu paa mændenes drot Agamemnon. </div>
<div class="follow">Dog, iblandt os er der mangen en mand, som nok turde vaage </div>
<div class="follow">modig at møte din kraft. Slaa løs! La kampen begynde!»</div>

<div class="one">Derefter svarte igjen den hjelmbuskvaiende Hektor: </div>
<div class="follow">«Aias, Telamons søn, du folkenes høibaarne hersker. </div>
<div class="follow">Prøv dog ikke at gjøre mig ræd, som var jeg en smaagut, </div>
<div class="follow">eller en kvinde som ikke har skjøn paa krigernes idræt. </div>
<div class="follow">Selv har jeg visselig skjøn og er øvet i kamp og i manddrap. </div>
<div class="follow">Raskt kan jeg svinge til høire og raskt til venstre det tørre </div>
<div class="follow">oksehuds skjold, og derfor min arm ei trættes i kampen. </div>
<div class="follow">Raskt kan jeg styrte mig ind i vrimlen av fotrappe hester. </div>
<div class="follow">Trygt kan jeg leke i staaende kamp og danse for Ares. </div>
<div class="follow">Dog en kjæmpe saa tapper som dig vil jeg sletikke fælde </div>
<div class="follow">lumsk og med lønlige knep, men aapenlyst, hvis jeg kan ramme.»</div>

<div class="one">Saa han talte og svinget til kast sin mægtige lanse. </div>
<div class="follow">Midt i Aias' oksehuds skjold, det sterke, han rammet </div>
<div class="follow">ytterst i kobberets lag i skjolddækkets ottende plate. </div>
<div class="follow">Seks av lagene flængedes helt av det skjærende kobber; </div>
<div class="follow">men i det syvende lag blev det stanset, og derefter slynget </div>
<div class="follow">Aias, den herlige helt, sin vældige lanse og rammet </div>
<div class="follow">midt i det kredsrunde skjold som dækket den straalende Hektor. </div>
<div class="follow">Tvers gjennem høvdingens skinnende skjold gik lansen, den sterke </div>
<div class="follow">og gjennem panserets hamrede malm blev den drevet med vælde. </div>
<span title="[Pg 117]"><a id="Page_117" title="[Pg 117]"></a></span>
<div class="follow">Spydsodden snittet en flænge i kjortelen like ved lysken. </div>
<div class="follow">Dog han bøide sig raskt og undgik døden den sorte. </div>
<div class="follow">Rykkende ut sine vældige spyd med de kraftige næver </div>
<div class="follow">styrtet de ind paa hinanden saa vildt som blodgriske løver </div>
<div class="follow">eller som skummende vildsvin, som eier ubændige kræfter. </div>
<div class="follow">Rettet da Hektor et støt med spydsodden midt imot skjoldet. </div>
<div class="follow">Kobberet sprængte dog ikke hans vern; ti spidsen blev bøiet. </div>
<div class="follow">Aias sprang frem og rammet hans skjold, og tvers gjennem malmen </div>
<div class="follow">boret sig spydet og stanset den hidsige helt i hans stormløp. </div>
<div class="follow">Spydsodden streifet hans hals og ut sprang blodet det sorte. </div>
<div class="follow">End ikke da holdt helten den hjelmbuskvaiende Hektor </div>
<div class="follow">inde med kampen. Han vek kun et skridt og løftet fra marken </div>
<div class="follow">høit i sin kraftige haand en vældig og skarpkantet graasten, </div>
<div class="follow">rammet saa Aias' oksehudsskjold, det svære, med stenen </div>
<div class="follow">like i skjoldbulens hvælv, saa det klang i det klirrende kobber. </div>
<div class="follow">Derpaa tok Aias og løftet en sten langt større end Hektors, </div>
<div class="follow">slynget den saa i hvirvlende fart med umaadelig styrke. </div>
<div class="follow">Midt i skjoldplaten slog han med møllestensblokken en bule, </div>
<div class="follow">lammende knæernes kraft saa han tumlet paa ryggen til jorden, </div>
<div class="follow">fældet av malmskjoldets støt; men straks blev han reist av Apollon. </div>
<div class="follow">Nu hadde heltene kjæmpet med sverd i frygtelig nærkamp, </div>
<div class="follow">hvis ikke Zevs' og menneskers bud, to kloke herolder, </div>
<div class="follow">svenden Taltybios, fulgt av den gjæve Idaios, var kommet, </div>
<div class="follow">en fra akaiernes hærklædte mænd, den anden en troer. </div>
<div class="follow">Midt mellem heltene rakte de frem sine staver, og sindig </div>
<div class="follow">talte med manende ord herolden den vise Idaios: </div>
<div class="follow">«Stans nu, venner! Hold op med strid og kjæmp ikke mere! </div>
<div class="follow">Begge forvisst er I elsket av Zevs som troner i skyen. </div>
<div class="follow">Ja, ti vi vet jo saa godt at I begge er tapre med lansen. </div>
<div class="follow">Natten er nær, og at lyde dens bud er bedst for os alle.»</div>

<div class="one">Talte da Telamons søn, den vældige Aias, og svarte: </div>
<div class="follow">«Vend jer til Hektor, Idaios, og be ham at stille slikt forslag; </div>
<div class="follow">ti det var ham som æsket til kamp de tapreste helter. </div>
<div class="follow">Han faar da være den første, og selv skal jeg følge ham villig.»</div>

<div class="one">Hektor, den hjelmbuskvaiende helt, tok ordet og svarte: </div>
<div class="follow">«Aias, saa visst som en gud har skjænket dig vældige lemmer, </div>
<div class="follow">styrke og kløkt, og du bedst av akaierne svinger din lanse, </div>
<div class="follow">la os da nu for idag holde op med kampen og striden. </div>
<span title="[Pg 118]"><a id="Page_118" title="[Pg 118]"></a></span>
<div class="follow">Efterpaa kan vi jo møtes og kjæmpe paany, til en guddom </div>
<div class="follow">skiller os to og vil unde det ene av folkene seier. </div>
<div class="follow">Natten er nær, og at lyde dens bud er bedst for os alle, </div>
<div class="follow">forat du selv kan glæde akaiernes haarfagre sønner </div>
<div class="follow">hist ved skibenes stavn, og mest dine venner og frænder, </div>
<div class="follow">og forat jeg i den vidtstrakte by, hvor Priamos hersker, </div>
<div class="follow">snart kan glæde de troiske mænd og langslørte kvinder </div>
<div class="follow">som for at be for mit liv vil vandre til gudernes templer. </div>
<div class="follow">Vel, la os skjænke hinanden de herligste gaver til avsked, </div>
<div class="follow">forat det siden kan vorde et ord blandt akaier og troer: </div>
<div class="follow">«Da de paa liv og død hadde kjæmpet i frygtelig tvekamp, </div>
<div class="follow">sluttet de siden et ærlig forlik og skiltes som venner.»</div>

<div class="one">Saaledes talte han venlig og rakte ham derpaa som gave </div>
<div class="follow">sverdet med nagler av sølv med skede og kostelig sverdrem. </div>
<div class="follow">Aias gav Hektor til gjengjæld sit purpurstraalende belte. </div>
<div class="follow">Derefter skilte de lag, og hen til akaiernes fylking </div>
<div class="follow">vandret den ene, den anden til troernes hær, og med glæde </div>
<div class="follow">saa de ham komme i live og uskadt, frelst fra den barske </div>
<div class="follow">Aias' vældige kraft og farlige hænder. Til byen </div>
<div class="follow">førte de ham som de ei hadde trodd kunde frelses fra døden. </div>
<div class="follow">Men til sin drot Agamemnon, som frydet sig over hans seier, </div>
<div class="follow">førte akaiernes hærklædte mænd den straalende Aias.</div>

<div class="one">Da de var samlet hvor Atrevs' søn hadde reist sine telter, </div>
<div class="follow">slagtet hin mændenes mægtige drot Agamemnon en okse </div>
<div class="follow">fem aar gammel som offer til Zevs, den almægtige hersker. </div>
<div class="follow">Offeret flaadde de raskt og skilte dets lemmer fra kroppen. </div>
<div class="follow">Stykkerne delte de skjønsomt og stak dem med omhu paa spiddet, </div>
<div class="follow">brunte og stekte dem vel og trak dem tilbake fra ilden. </div>
<div class="follow">Da deres møie var endt, og det herlige gilde var rede, </div>
<div class="follow">nød de sit maaltid, og alle fik nok av de bugnende retter. </div>
<div class="follow">Atrevs' herlige søn, den mægtige drot Agamemnon, </div>
<div class="follow">hædret nu Aias, sin gjest, med et helskaaret stykke av ryggen. </div>
<div class="follow">Men da de helt hadde stillet sin lyst til mat og til drikke, </div>
<div class="follow">tok som den første iblandt dem den graanede Nestor til orde, </div>
<div class="follow">gubben som ogsaa tilforn hadde raadet til det som var tjenligst. </div>
<div class="follow">Venlig tilsinds mot dem alle tok drotten til orde og mælte: </div>
<div class="follow">«Hør mig Atrevs' søn og I andre akaiernes fyrster! </div>
<div class="follow">Faldne er mange paa val av akaiernes haarfagre sønner, </div>
<span title="[Pg 119]"><a id="Page_119" title="[Pg 119]"></a></span>
<div class="follow">helter hvis strømmende blod den kampgriske Ares lot flyte </div>
<div class="follow">her ved Skamandros' strøm, og hvis sjæl maatte vandre til Hades.</div>
<div class="follow">Stans da imorgen ved gryende dag akaiernes kampe. </div>
<div class="follow">La os saa samle os her og kjøre med okser og muldyr </div>
<div class="follow">likene hit paa vogner og brænde dem alle paa likbaal </div>
<div class="follow">nær ved skibenes stavn, saa hver av os siden kan bringe </div>
<div class="follow">benene hjem til de fældedes barn, naar vi stevner til hjemmet. </div>
<div class="follow">Saa skal vi reise ved baalet en eneste gravhaug for alle </div>
<div class="follow">høit over sletten og bygge i hast ved haugen en vældig </div>
<div class="follow">mur med tinder og taarn til vern for skibe og mandskap. </div>
<div class="follow">La os saa gjøre en port med fløier som slutter forsvarlig. </div>
<div class="follow">Ut gjennem denne skal hærveien gaa for hester og vogner. </div>
<div class="follow">Utenfor graver vi dypt i muld en skjærmende voldgrav </div>
<div class="follow">rundt om muren til vern for hester og folk, saa vi aldrig </div>
<div class="follow">tvinges i knæ i den trykkende kamp mot de brautende troer.»</div>

<div class="one">Saaledes lød hans ord, og kongerne roste hans tale. </div>
<div class="follow">Men paa Ilions kneisende borg i Priamos' slotsgaard </div>
<div class="follow">samlet sig troernes mænd til et vildt og larmende møte. </div>
<div class="follow">Der tok først den sindige drot Antenor tilorde: </div>
<div class="follow">«Hør mig, troer, dardaniske mænd og hjælpere gjæve, </div>
<div class="follow">forat jeg nu kan faa sagt hvad mit hjerte har lyst til at nævne:</div>
<div class="follow">La os dog unde kong Atrevs' æt at føre tilbake </div>
<div class="follow">Hélena, kvinden fra Argos, og alt hendes gods; ti vi kjæmper </div>
<div class="follow">nu med brudd paa den hellige pakt, og jeg tør ikke haabe </div>
<div class="follow">fremgang og lykke for os, saafremt vi ei gjør som jeg sier.»</div>

<div class="one">Saa han talte og satte sig ned. Da reiste sig blandt dem </div>
<div class="follow">Paris, den herlige helt, den haarfagre Hélenas husbond. </div>
<div class="follow">Harmfulde lød hans vingede ord, da han talte og svarte: </div>
<div class="follow">«Nei, Antenor! Det forslag du stiller os, huer mig ikke. </div>
<div class="follow">Visselig vet du at finde et raad som er bedre end dette. </div>
<div class="follow">Men er det virkelig saa at du sier os dette for alvor, </div>
<div class="follow">da har visselig guderne selv dig røvet forstanden. </div>
<div class="follow">Ogsaa jeg selv har et ord til de hestetumlende troer. </div>
<div class="follow">Aapenlyst sier jeg fra: Jeg gir ikke kvinden tilbake; </div>
<div class="follow">men hvad jeg førte fra Argos av kostelig gods til vor bolig, </div>
<div class="follow">det skal jeg gi og gjerne som bot lægge til av mit eget.»</div>

<div class="one">Saa han talte og satte sig ned. Da reiste sig blandt dem </div>
<div class="follow">Priamos, Dardanos' søn. I kløkt var han gudernes like. </div>
<span title="[Pg 120]"><a id="Page_120" title="[Pg 120]"></a></span>
<div class="follow">Venlig tilsinds mot dem alle, tok gubben til orde iblandt dem: </div>
<div class="follow">«Hør mig, troer, dardaniske mænd og hjælpere gjæve, </div>
<div class="follow">for at jeg nu kan faa sagt hvad mit hjerte har lyst til at nævne. </div>
<div class="follow">Nu skal I stevne til byen og faa eders kveldsmat som vanlig. </div>
<div class="follow">Husk saa alle at gaa til jer post og holde jer vaakne. </div>
<div class="follow">Tidlig ved gry skal Idaios gaa hen til de stavnkrumme snekker </div>
<div class="follow">til Agamemnon, Atrevs' søn, og hans bror Menelaos. </div>
<div class="follow">Dem skal han melde hvad Paris har sagt som voldte vor feide. </div>
<div class="follow">Saa skal han nævne vort forslag og spørre dem om de er villig </div>
<div class="follow">nu til at stanse den larmende strid, mens vi brænder de faldne. </div>
<div class="follow">Efterpaa kan vi jo møtes og kjæmpe paany, til en guddom </div>
<div class="follow">skiller os ad og skjænker det ene av folkene seier.»</div>

<div class="one">Saa han talte. De lød hans raad og fulgte det villig. </div>
<div class="follow">Nød da som vanlig hver deling for sig sin kveldsmat i leiren. </div>
<div class="follow">Derefter vandret Idaios ved gry til de stavnkrumme snekker. </div>
<div class="follow">Samlet hos kong Agamemnon til ting ved fartøiets bakstavn </div>
<div class="follow">fandt han danaernes kampglade mænd. Der stanset herolden </div>
<div class="follow">midt i den samlede flok og ropte med lydelig stemme: </div>
<div class="follow">«Atrevs' søn og I som er bedst av alle akaier. </div>
<div class="follow">Priamos selv og hans gjæveste mænd har budt mig at bringe </div>
<div class="follow">melding om hvad Aleksandros har sagt som voldte vor feide, </div>
<div class="follow">hvis det saasandt maatte være jer kjært og hue jer alle. </div>
<div class="follow">Hvad Aleksandros har ført av gods paa de gyngende skibe </div>
<div class="follow">hit til Troja — aa gid han før hadde fundet sin bane! — </div>
<div class="follow">det vil han gi og gjerne som bot lægge til av sit eget. </div>
<div class="follow">Derimot sier han nei til troernes bøn om at sende </div>
<div class="follow">kvinden tilbake, den hædrede drot Menelaos' hustru. </div>
<div class="follow">Kongen har budt mig tillike at spørre jer om I er rede </div>
<div class="follow">nu til at stanse den larmende strid, mens vi brænder de faldne. </div>
<div class="follow">Senere kan vi jo møtes og kjæmpe paany, til en guddom </div>
<div class="follow">ender vor feide og gir det ene av folkene seier.»</div>

<div class="one">Saa han talte, og stille og tyst sat alle i kredsen. </div>
<div class="follow">Endelig tok den høimælte helt Diomedes til orde: </div>
<div class="follow">«Hverken maa nu nogen mand ta imot Aleksandros' skatte </div>
<div class="follow">eller mot Hélena selv. Den enfoldigste daare maa skjønne </div>
<div class="follow">grant at timen er nær og troerne viet til døden.»</div>

<div class="one">Saa han talte. Da skrek akaiernes sønner, og alle </div>
<div class="follow">priste den hestetumlende helt Diomedes' tale. </div>
<div class="follow">Men til Idaios talte den mægtige drot Agamemnon: </div>
<span title="[Pg 121]"><a id="Page_121" title="[Pg 121]"></a></span>
<div class="follow">«Gjæve Idaios! Selv har du jo hørt akaiernes mening, </div>
<div class="follow">hørt hvad de gir dig til svar, og dette er ogsaa min vilje. </div>
<div class="follow">Dog, jeg har intet imot at I brænder paa likbaal de faldne. </div>
<div class="follow">Ei skal man negte en helt som segner paa valen, den naade </div>
<div class="follow">straks efter døden at stedes til ro ved hæderlig baalfærd. </div>
<div class="follow">Heras høittordnende husbond Zevs være vidne til pakten.»</div>

<div class="one">Saa han talte og løftet sin stav mot himmelens guder. </div>
<div class="follow">Derefter vandret Idaios igjen til det hellige Troja. </div>
<div class="follow">Troer og gjæve dardaniske mænd sat endnu paa tinge </div>
<div class="follow">samlet i flok, og alle var spændt paa Idaios' komme. </div>
<div class="follow">Endelig kom han tilbake. Han stanset i kredsen og meldte </div>
<div class="follow">svar paa sit erend. I hast gjorde alle sig rede, og somme </div>
<div class="follow">hentet de fældedes lik. Tilskogs efter ved gik de andre. </div>
<div class="follow">Ogsaa argeierne hastet avsted fra de toftede snekker </div>
<div class="follow">efter de fældedes lik og andre tilskogs efter brændsel.</div>

<div class="one">Nu randt solen og spredte sin glans over enger og marker, </div>
<div class="follow">stigende op paa himmelens hvælv fra Okeanosflodens </div>
<div class="follow">bundløse, rolige strøm. Da møttes de alle paa valen. </div>
<div class="follow">Ei var det let at kjende igjen hver mand blandt de faldne. </div>
<div class="follow">Vasket de da det størknede blod under brændende taarer </div>
<div class="follow">bort fra de dræpte og løftet dem op paa forspændte vogner. </div>
<div class="follow">Dog, paa Priamos' bud blev veklagen stanset, og tause </div>
<div class="follow">dynget de likene op paa baal med sorgfulde hjerter, </div>
<div class="follow">brændte dem saa og vandret igjen til det hellige Troja. </div>
<div class="follow">Hist gjorde alle akaiernes mænd det samme. De lagde </div>
<div class="follow">dynger av lik paa det vældige baal med sorgfulde hjerter, </div>
<div class="follow">brændte dem saa og vandret igjen til de toftede snekker.</div>

<div class="one">Førend det rødmet i øst, i det natlige dæmrende halvlys </div>
<div class="follow">sanket sig rundt om baalet en utvalgt flok av akaier. </div>
<div class="follow">Reiste de da over sletten en eneste kneisende gravhaug </div>
<div class="follow">fælles for alle, og bygget ved den en ringmur med høie </div>
<div class="follow">tinder og mægtige taarn til vern for skibe og mandskap, </div>
<div class="follow">og for at bane en vei som var farbar for vogner og hester </div>
<div class="follow">bygget de porthvælv paa muren med fast tilsluttende fløier. </div>
<div class="follow">Utenom ringmuren gravet de dypt i mulden en voldgrav </div>
<div class="follow">langstrakt og bred og fæstet en rad av pæler i bunden.</div>

<div class="one">Medens de strævet saa haardt de akaiske haarfagre svende. </div>
<div class="follow">sat hos tordneren Zevs de evige guder og skuet </div>
<div class="follow">alle med undrende blik paa akaiernes mægtige storverk. </div>
<span title="[Pg 122]"><a id="Page_122" title="[Pg 122]"></a></span>
<div class="follow">Talte da først Poseidon, hin gud som ryster al jorden: </div>
<div class="follow">«Alfader Zevs! si, findes der vel paa jorden den vide </div>
<div class="follow">endnu en mand som vil nævne for os sine lønlige planer. </div>
<div class="follow">Ser du da ei at nu har akaiernes haarfagre svende </div>
<div class="follow">bygget en mur til skibenes vern og gravet en voldgrav </div>
<div class="follow">rundt om muren; men ei har de bragt os guder et offer. </div>
<div class="follow">Vidt vil spredes dens ry, saa vide som dagslyset spredes. </div>
<div class="follow"><em>Den</em> vil de snart ha glemt som jeg og Foibos Apollon </div>
<div class="follow">bygget paa helten Laomedons bud med sved og med møie.»</div>

<div class="one">Harmfuld i hu tok sky drotten Zevs til orde og svarte: </div>
<div class="follow">«Skam dig, jordryster, vældige gud! Hvad er det du sier? </div>
<div class="follow">Vel kan en tanke som din bli en gru for en anden blandt guder, </div>
<div class="follow">en som staar langt tilbake for dig i arme og kræfter; </div>
<div class="follow">men <em>din</em> hæder vil naa saa vide som dagslyset spredes. </div>
<div class="follow">Vel, naar akaiernes haarfagre mænd omsider kan stevne </div>
<div class="follow">hjemad til fædrenes elskede land paa toftede snekker, </div>
<div class="follow">bryt da sten for sten deres mur og kast den i havet; </div>
<div class="follow">skyl over stranden et dække av sand, saa svinder for altid </div>
<div class="follow">hvert et spor av den vældige mur som akaierne bygger.»</div>

<div class="one">Medens de vekslet med spørsmaal og svar og talte om dette, </div>
<div class="follow">sænket sig solen, og endt var akaiernes møisomme dagverk. </div>
<div class="follow">Derefter slagtet de hver ved sit telt og gik til sit maaltid. </div>
<div class="follow">Talrike fartøier lastet med vin var landet fra Lemnos. </div>
<div class="follow">Disse var sendt av Evneos, den herlige søn av Iason, </div>
<div class="follow">han som Hypsipyle fødte Iason, folkenes hyrde. </div>
<div class="follow">Til Agamemnon, Atrevs' søn, og hans bror Menelaos </div>
<div class="follow">sendte han særskilt tusinde maal av vinen den søte. </div>
<div class="follow">Derfra hentet akaiernes mænd, de haarfagre svende, </div>
<div class="follow">vin og betalte med kobber, men andre med jernet det blanke, </div>
<div class="follow">andre med huder og skind og andre med levende okser, </div>
<div class="follow">andre med trælle. Sit herlige maaltid gjorde de rede. </div>
<div class="follow">Smauset da natten til ende akaiernes haarfagre helter; </div>
<div class="follow">likesaa troernes mænd og hjælpernes skarer i byen. </div>
<div class="follow">Natten igjennem lot Zevs sine grufulde tordenskrald rulle, </div>
<div class="follow">varslende ondt for dem alle og slog dem med bleknende rædsel. </div>
<div class="follow">Vin fra bægrene heldte de ut paa jorden, og ingen </div>
<div class="follow">vaaget at drikke, før Zevs hadde faat det skyldige offer. </div>
<div class="follow">Derpaa gik alle til ro og hvilte i kvægende slummer.</div>
</body>
</html>