<?xml version="1.0" encoding="utf-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="nb-NO" dir="ltr"
lang="nb-NO">
<head>
  <title>NITTENDE SANG. - AKILLEVS OPGIR SIN VREDE.</title>
  <link rel="stylesheet" href="styles.css" />
</head>
<body>
<span title="[Pg 331]"><a id="Page_331" title="[Pg 331]"></a></span>

<h1>NITTENDE SANG.</h1>

<h2>AKILLEVS OPGIR SIN VREDE.</h2>

<div class="one"><strong class="big">E</strong>os steg op i safranfarvet slør fra Okéanos’ vande</div>
<div class="follow">bringende lys til menneskers slegt og til evige guder.</div>
<div class="follow">Da kom Tetis til skibenes rad med gaven fra guden.</div>
<div class="follow">Liggende utstrakt i hulkende graat over vennen Patroklos</div>
<div class="follow">fandt hun sin elskede søn, og trofaste venner i mængde</div>
<div class="follow">jamret omkring ham. Da traadte hun frem, den høie gudinde.</div>
<div class="follow">Trøstende grep hun og trykket hans haand, tok ordet og mælte:</div>
<div class="follow">«Elskede søn, saa saart som det er, faar vi nu la ham ligge,</div>
<div class="follow">denne din ven; ti han fandt jo sin død efter gudernes vilje.</div>
<div class="follow">Ta nu imot fra Hefaistos som skjænk en ypperlig rustning,</div>
<div class="follow">vaaben saa skjønne som end ingen mand har baaret om skuldre.»</div>

<div class="one">Saaledes talte gudinden og la den herlige rustning</div>
<div class="follow">foran Akillevs; da klirret det høit i de pragtfulde vaaben.</div>
<div class="follow">Hver myrmidoner blev grepet av skræk. At se paa dem vaaget</div>
<div class="follow">end ikke én. Bort vek de i gru; men da helten Akillevs</div>
<div class="follow">selv fik se dem, vokste end mer hans harm, og hans øine</div>
<div class="follow">lyste saa vildt under rynkede bryn som flammende lynild.</div>
<div class="follow">Henrykt holdt han i haand de herlige gaver fra guden.</div>
<div class="follow">Men da hans hjerte var mæt av at se paa det straalende kunstverk,</div>
<div class="follow">rettet han straks til den elskede mor sin vingede tale:</div>

<div class="one">«Mor, slik rustning som guden mig gav, maa visselig være</div>
<div class="follow">skapt av udødelig haand, ei virket av dødelig mester.</div>
<div class="follow">Nu vil jeg straks ta den paa. Dog frygter jeg saare at fluer,</div>
<div class="follow">mens jeg er borte, skal sætte sig ned paa den tapre Patroklos</div>
<div class="follow">svermende om i hans saar, som malmen har flænget, og avle</div>
<span title="[Pg 332]"><a id="Page_332" title="[Pg 332]"></a></span>
<div class="follow">utal av myldrende kryp, som nu da hans livslys er sluknet,</div>
<div class="follow">snart vil skjæmme hans lik, saa hans krop blir et raatnende aatsel.»</div>

<div class="one">Straks fik han svar av gudinden, den sølverfotede Tetis:</div>
<div class="follow">«Elskede søn, la frygten for slikt ei trykke dit hjerte.</div>
<div class="follow">Selv skal jeg prøve at skjerme ham trygt og jage de frække</div>
<div class="follow">fluer som kaster sig grisk over mænd som er faldne paa valen.</div>
<div class="follow">Blir han end liggende her til det rullende aar er til ende,</div>
<div class="follow">skal dog hans hud være uskadt, ja skjønnere kanske at skue.</div>
<div class="follow">Stevn nu akaiernes helter til tings og meld at du agter</div>
<div class="follow">helt at opgi din vrede mot mændenes drot Agamemnon.</div>
<div class="follow">Rust dig saa straks til kamp med alt hvad du eier av styrke.»</div>

<div class="one">Saa hun talte og gjød ham i barm den mandigste kjækhet.</div>
<div class="follow">Derefter dryppet hun ind i Patroklos’ næse den røde</div>
<div class="follow">nektar og himmelsk saft, saa hans hud kunde holde sig uskadt.</div>
<div class="follow">Henover strand, langs bølgende hav, gik helten Akillevs</div>
<div class="follow">fremad med rungende rop og egget akaiernes helter.</div>
<div class="follow">Ogsaa de mænd som tilforn hadde holdt sig ved skibenes række,</div>
<div class="follow">hver en styrmand som fandtes ombord og som ellers paa skibet</div>
<div class="follow">stod ved sit ror, og hver eneste kok som sørget for kosten,</div>
<div class="follow">dennegang gik ogsaa disse til tings; ti helten Akillevs</div>
<div class="follow">viste sig, han som de savnet forlængst i de grufulde kampe.</div>
<div class="follow">Hinkende langsomt avsted kom to av de tapreste helter,</div>
<div class="follow">Tydevs’ modige søn og den herlige kriger Odyssevs,</div>
<div class="follow">støttet til lansen som stav; ti saarene pinte dem endnu.</div>
<div class="follow">Da de kom frem, gik de hen og satte sig forrest paa tinget.</div>
<div class="follow">Sidst i rækken av alle kom mændenes drot Agamemnon,</div>
<div class="follow">sinket av saaret; ti Kóon en søn av den gjæve Antenor,</div>
<div class="follow">rammet ham nys i det vældige slag med den malmhvasse lanse.</div>
<div class="follow">Men da nu alle akaier tilsidst var samlet paa tinge,</div>
<div class="follow">reiste Akillevs, den fotrappe helt, sig blandt dem og mælte:</div>

<div class="one">«Atrevs’ søn, det hadde forvisst været bedst for os begge,</div>
<div class="follow">baade for dig og for mig, om dette var hændt, da vi nylig</div>
<div class="follow">yppet i sjælesyk harm den usalige strid om en kvinde.</div>
<div class="follow">Hadde dog Artemis dræpt med sin pil hin mø ved min flaate,</div>
<div class="follow">dengang jeg herjet Lyrnessos og tok hende med mig som bytte,</div>
<div class="follow">da hadde ikke min vrede forvoldt at saa mange akaier</div>
<div class="follow">rammet av fienders kraftige arm, maatte bite i græsset,</div>
<div class="follow">Hektor og alle hans troer til held; men akaiernes sønner</div>
<span title="[Pg 333]"><a id="Page_333" title="[Pg 333]"></a></span>
<div class="follow">tror jeg nok længe vil mindes med gru vor hidsige trætte.</div>
<div class="follow">Dog, la os glemme hvad fordum er hændt, hvor tungt det end falder,</div>
<div class="follow">nødt som vi er til at kue i barm den flammende vrede.</div>
<div class="follow">Jeg i det mindste lar fare min harm; ti det sømmer sig ikke</div>
<div class="follow">altid at nages av vrede. Velan da, skynd dig at egge</div>
<div class="follow">alle akaiernes haarfagre mænd til atter at kjæmpe,</div>
<div class="follow">forat jeg endnu engang kan møtes med troer og friste</div>
<div class="follow">om de vil holde ved skibene rast. Jeg tænker at mange</div>
<div class="follow">glade vil bøie til hvile sit knæ, hvis de magter at frelse</div>
<div class="follow">livet ved flugt fra det blodige slag for min vældige lanse.»</div>

<div class="one">Saa han talte. Da frydet sig høit akaiernes helter</div>
<div class="follow">over at Pelevs’ modige søn hadde opgit sin vrede.</div>
<div class="follow">Nu tok ogsaa den mægtige drot Agamemnon til orde</div>
<div class="follow">hist fra den plads hvor han sat, og han reiste sig ikke iblandt dem:</div>

<div class="one">«Venner, danaiske helter, I krigsgudens modige svende.</div>
<div class="follow">Lytte til staaende taler er sømmelig færd, men en uskik</div>
<div class="follow">stadig at bryte ham av. Da gaar det i staa for den bedste.</div>
<div class="follow">Hvorledes skal man i larmende kreds av mænd kunne høre?</div>
<div class="follow">Hvorledes tale? Selv høimælt mand kommer neppe til orde.</div>
<div class="follow">Nu vil jeg tale til Pelevs’ søn, og I andre akaier,</div>
<div class="follow">lyt nu enhver især, og læg jer min tale paa sinde.</div>
<div class="follow">Tidt har akaiernes mænd bragt dette paa bane og bittert</div>
<div class="follow">lastet min færd; men det er ikke mig som her bærer skylden.</div>
<div class="follow">Skjæbnen har skylden og Zevs og Erinys, som vandrer i mørket.</div>
<div class="follow">Disse har lagt mig i sind hin rasende daarskap paa tinge</div>
<div class="follow">dengang jeg ranet med vold Akillevs’ hædrende kampløn.</div>
<div class="follow">Dog, hvad skulde jeg gjøre? Den mægtige daarskaps gudinde</div>
<div class="follow">evner jo alt, hint Alfaders barn som daarer os alle,</div>
<div class="follow">grum som hun er. Hun vandrer paa dunbløte føtter og skrider</div>
<div class="follow">aldrig paa jorden, men gaar paa mændenes hoder og skader</div>
<div class="follow">menneskers æt, og av to faar hun lokket den ene i snaren.</div>
<div class="follow">Ja, selv Alfader Zevs forblindet hun, han som i vælde</div>
<div class="follow">kaldes den største blandt guder og mænd, selv han lot sig engang</div>
<div class="follow">daare, og det av en kvinde, av Hera, som lumskelig sveg ham,</div>
<div class="follow">just da Alkmene, den deilige mø, i det murkranste Teben</div>
<div class="follow">selvsamme dag skulde føde sin søn, den sterke Herakles.»</div>
<div class="follow">Pralende talte han saa i de evige guders forsamling:</div>
<div class="follow">«Hør nu, samtlige guder, mit ord og alle gudinder,</div>
<span title="[Pg 334]"><a id="Page_334" title="[Pg 334]"></a></span>
<div class="follow">forat jeg nu kan faa sagt hvad mit hjerte har lyst til at melde.</div>
<div class="follow">Endnu idag skal den smerteforvoldende fødselsgudinde</div>
<div class="follow">bringe for lyset en helt, som blandt grandefolk viden skal herske,</div>
<div class="follow">ætling av høibaaren høvdingeslegt som av blod er min egen.»</div>

<div class="one">Listelig talte hun da den mørkøide værdige Hera:</div>
<div class="follow">«Aa, du vil ha os for nar. Hvad du melder os, gjør du visst ikke.</div>
<div class="follow">Sverg, om du tør, den dyreste ed, olympiske hersker,</div>
<div class="follow">at han tilvisse skal raade som drot over grander tilhobe,</div>
<div class="follow">han som en kvinde idag skal føde til verden, den sterke</div>
<div class="follow">ætling av høibaaren høvdingeslegt, som av blod er din egen.»</div>

<div class="one">Saa hun talte, og Zevs, som ingenting skjønte av listen,</div>
<div class="follow">svor den dyreste ed, men da blev han skammelig narret.</div>
<div class="follow">Hera fôr bort og svang sig avsted fra det høie Olympen.</div>
<div class="follow">Snart var hun kommet til Argos, akaiernes land, hvor hun kjendte</div>
<div class="follow">Persevsætlingen Stenelos’ viv, den mægtige dronning.</div>
<div class="follow">Under sit hjerte bar denne en søn paa den syvende maaned.</div>
<div class="follow">Ham lot hun komme til verden, før ventelig var; men Alkmenes</div>
<div class="follow">veer blev stanset, og Hera holdt fødselsgudinderne borte.</div>
<div class="follow">Selv var hun den som talte til Zevs og bragte ham budet:</div>
<div class="follow">«Alfader Zevs med det blinkende lyn, jeg har noget at si dig.</div>
<div class="follow">Nu er han født, hin høibaarne helt som skal herske i Argos,</div>
<div class="follow">Persevsætlingen Stenelos’ søn, den bolde Evrystevs,</div>
<div class="follow">ætling av dig. Han passer jo godt som argeiernes hersker.»</div>

<div class="one">Saa hun talte; men skjærende harm stak guden i hjertet.</div>
<div class="follow">Grep han da straks hin daarskapens mø ved det lokkede hode,</div>
<div class="follow">vred i sit hjerte, og svor med de dyreste eder at aldrig</div>
<div class="follow">skulde den falske gudinde, som listelig blinder os alle,</div>
<div class="follow">hjem til Olympen og stjernernes hvælv faa vende tilbake.</div>
<div class="follow">Saa han talte, og ned fra den lysomkransede himmel</div>
<div class="follow">hvirvlet han hende med haand, og hun dalte paa menneskers marker.</div>
<div class="follow">Altid paa hende han tænkte med suk, naar han saa at hans kjære</div>
<div class="follow">søn maatte døie saa mangen en dyst som træl hos Evrystevs.</div>
<div class="follow">Saaledes ogsaa med mig. Naar den hjelmbuskvaiende Hektor</div>
<div class="follow">fældte for fote argeiernes mænd ved skibenes bakstavn,</div>
<div class="follow">kunde jeg aldrig faa glemt hvad jeg først hadde syndet i daarskap.</div>
<div class="follow">Dog, da jeg tankeløs feilet, og Zevs har slaat mig med blindhet,</div>
<div class="follow">vil jeg nu gjøre det godt og bøte med gaver i utal.</div>
<div class="follow">Vel da, reis dig til kamp og egg vore øvrige stridsmænd.</div>
<span title="[Pg 335]"><a id="Page_335" title="[Pg 335]"></a></span>
<div class="follow">Selv er jeg rede til straks at bringe dig alt, hvad Odyssevs</div>
<div class="follow">lovet igaar i dit telt, da han kom for at gjeste din bolig.</div>
<div class="follow">Vil du, saa vent, hvor ivrig du end monne længes til kampen.</div>
<div class="follow">Svendene henter da hit fra mit skib de lovede gaver,</div>
<div class="follow">saa du kan se, at jeg agter at gi hvad dit hjerte begjærer.»</div>

<div class="one">Straks tok Akillevs, den fotrappe helt, til orde og svarte:</div>
<div class="follow">«Atrevs’ herlige søn, stormægtige drot Agamemnon.</div>
<div class="follow">Om du vil skjænke mig straks, som sømmelig er, dine gaver,</div>
<div class="follow">eller beholde dem, staar til dig selv; men nu faar vi alle</div>
<div class="follow">tænke paa kamp. Det sømmer sig ei at nøle og spilde</div>
<div class="follow">tiden med snak; ti stort er det verk som endnu er ugjort.</div>
<div class="follow">Kom, saa man atter faar se Akillevs i forreste række</div>
<div class="follow">fældende troernes fylkede mænd med malmhvæsset lanse.</div>
<div class="follow">Tænk ogsaa I, hver eneste mand, paa kamp med en uven.»</div>

<div class="one">Nu tok Odyssevs, den raadsnare helt, til orde og mælte:</div>
<div class="follow">«Vent dog, Akillevs! Hvor kjæk du end er, du gudernes like,</div>
<div class="follow">driv ei akaierne sultne til kamp mot troernes stridsmænd</div>
<div class="follow">hist under Ilions mur; ti ei vil det larmende stridsgny</div>
<div class="follow">ende saa snart, naar først de fylkede rækker av helter</div>
<div class="follow">møtes paa val, og en guddom er med og hidser dem begge.</div>
<div class="follow">Nei, la heller akaiernes mænd ved de hurtige snekker</div>
<div class="follow">nyte sin mat og sin vin. Det styrker ens mod og ens kræfter.</div>
<div class="follow">Ei kan en mand den utslagne dag, til solskiven daler,</div>
<div class="follow">staa i en kamp mot fienders flok paa fastende hjerte.</div>
<div class="follow">Selv om han higer av hele sin sjæl efter blodige kampe,</div>
<div class="follow">tynges umerkelig lem efter lem, og endelig kommer</div>
<div class="follow">tørsten og sulten, og skrider han frem, vil knærne svigte.</div>
<div class="follow">Men naar en mand har faat rikelig mat og har drukket sig utørst,</div>
<div class="follow">kjæmper han dagen til ende mot hidsige fienders skarer.</div>
<div class="follow">Hjertet er modig i barmen, og lemmerne blir ikke trætte,</div>
<div class="follow">førend tilsidst den samlede hær gaar tilbake fra kampen.</div>
<div class="follow">Vel da, la folkene hver gaa til sit og byd dem at gjøre</div>
<div class="follow">maaltidet rede, og mændenes drot Agamemnon skal hente</div>
<div class="follow">gaverne hit til det samlede ting, forat alle akaier</div>
<div class="follow">straks kan faa skatten at se, og du selv kan fryde dit hjerte.</div>
<div class="follow">Derefter skal han staa frem blandt argeiernes helter og sverge</div>
<div class="follow">dyrt, at han aldrig har favnet hin mø eller delt hendes leie,</div>
<div class="follow">som det, o drot, er skik, hvor kvinder med mænd er til huse.</div>
<span title="[Pg 336]"><a id="Page_336" title="[Pg 336]"></a></span>
<div class="follow">Da skal du slaa dig til taals og mildne dit hjerte i brystet.</div>
<div class="follow">Saa skal han hædre dig hist i sit telt med et rikelig maaltid,</div>
<div class="follow">forat der intet skal mangle i det, som du rettelig kræver.</div>
<div class="follow">Herefter vil du nok, Atrevs’ søn, naar det gjælder en anden,</div>
<div class="follow">bedre gi agt paa hans ret. Det er slet ingen skam for en konge</div>
<div class="follow">atter at sone sin skyld mot en mand som han først har fornærmet.»</div>

<div class="one">Derpaa tok mændenes drot Agamemnon til orde og svarte:</div>
<div class="follow">«Søn av Laertes, jeg føler mig glad ved at høre din tale;</div>
<div class="follow">ti du har truffet det rette i alt hvad du drøfter og nævner.</div>
<div class="follow">Ja, jeg vil sverge; saa byder mit sind, og mensvoren usling</div>
<div class="follow">vorder jeg ei, naar jeg nævner en gud. Men Akillevs faar vente</div>
<div class="follow">endnu en stund, hvor meget han end monne længes til kampen.</div>
<div class="follow">Vent da ogsaa I andre i flok, til gaverne kommer</div>
<div class="follow">hit fra mit telt, og vi snart faar sluttet vor hellige edspakt.</div>
<div class="follow">Nu skal du selv faa et hverv, som jer ber dig at skjøtte med omhu:</div>
<div class="follow">Vælg de kjækkeste svende blandt alle akaier og hent mig</div>
<div class="follow">hit fra mit herlige skib de gaver vi lovet at skjænke</div>
<div class="follow">helten Akillevs igaar, og bring kvinderne med jer tilbake.</div>
<div class="follow">Men fra akaiernes vidtstrakte leir skal Taltybios hastig</div>
<div class="follow">hente et vildsvin hit som offer til Zevs og til solen.»</div>

<div class="one">Derefter mælte paany den fotrappe høvding Akillevs:</div>
<div class="follow">«Atrevs’ herlige søn, stormægtige drot Agamemnon.</div>
<div class="follow">Heller end nu maa I siden engang kunne sysle med dette,</div>
<div class="follow">naar der med tiden blir undt os en frist til at hvile fra kampen,</div>
<div class="follow">og naar den brændende harm ei raser saa vildt i min bringe.</div>
<div class="follow">Flænget av spydene ligger de nu, de stridsmænd som Hektor,</div>
<div class="follow">Priamos’ søn, har dræpt, da Zevs hadde skjænket ham seier.</div>
<div class="follow">I tør allikevel gi os det raad at gaa til vort maaltid.</div>
<div class="follow">Sandelig, jeg skulde raade akaiernes mænd til at kjæmpe</div>
<div class="follow">straks, uten drikke og mat, og først naar solen er dalet,</div>
<div class="follow">lage et rikelig maaltid til kvelds, naar skammen er hevnet.</div>
<div class="follow">Før skal ialfald intet faa gaa mig selv gjennem svelget,</div>
<div class="follow">ikke en mundfuld og ikke en slurk, naar vennen er falden,</div>
<div class="follow">han som er flænget av skjærende malm og ligger i teltet</div>
<div class="follow">vendt med sit aasyn mot døren, mens vennerne jamrer omkring ham.</div>
<div class="follow">Derfor bryr jeg mig ikke en døit om det, som I nævner,</div>
<div class="follow">bare om manddrap og blod og mændenes stønnende dødskval.»</div>

<div class="one">Derpaa tok atter Odyssevs, den raadsnare høvding til orde:</div>
<span title="[Pg 337]"><a id="Page_337" title="[Pg 337]"></a></span>
<div class="follow">«Pelevs’ søn, Akillevs, du ypperste helt blandt akaier.</div>
<div class="follow">Sterkere er du end jeg, og min overmand er du med lansen.</div>
<div class="follow">Dog, i omtenksomhet tør jeg vel trygt kunne gaa for din mester,</div>
<div class="follow">da jeg er ældre av aar og har sanket mig rikere kundskap.</div>
<div class="follow">Slaa dig da nu til taals i dit sind ved at høre min tale.</div>
<div class="follow">Mennesker mættes i korteste frist av det larmende kampgny.</div>
<div class="follow">Kobberet fælder jo kjæmper som straa til jorden; men hastig</div>
<div class="follow">ender dog høstningens tid, naar Zevs lar vegtskaalen synke,</div>
<div class="follow">han som raader for slagenes gang blandt menneskers slegter.</div>
<div class="follow">Ei ved at sulte sin buk bør akaierne sørgende hædre</div>
<div class="follow">helten som faldt; ti hver eneste dag blir talrike stridsmænd</div>
<div class="follow">fældet paa rad. Naar skulde vi da faa lindring i nøden?</div>
<div class="follow">Nei, vi maa gjøre os haarde i sind, og den som er falden,</div>
<div class="follow">ham bør vi jorde med graat, men ende med dagen vor klage.</div>
<div class="follow">Men hver mand som har bjerget sit liv i de grufulde kampe,</div>
<div class="follow">han maa faa tænke paa drikke og mat, saa vi alle desbedre</div>
<div class="follow">maa kunne kjæmpe mot fiendens mænd i ustanselig feide,</div>
<div class="follow">skjermet om krop med den hærdede malm. Nu maa ikke nogen</div>
<div class="follow">vente paa anden besked og holde sig borte fra kampen.</div>
<div class="follow">Nu har han faat sin besked, og slemt vil det bli, hvis han nøler</div>
<div class="follow">her ved argeiernes snekker. Nei, la os i sluttede rækker</div>
<div class="follow">reise den skarpeste strid mot de hestetumlende troer.»</div>

<div class="one">Saa han talte og valgte sig ut den herlige Nestors</div>
<div class="follow">sønner og Meges, Fylevs’ søn, Melanippos og Toas.</div>
<div class="follow">Helten Meriones tok han og Kreons søn Lykomedes.</div>
<div class="follow">Ilsomt gik de avsted til Atrevs’ søn Agamemnons</div>
<div class="follow">leirtelt, og neppe var ordene talt, før verket var fuldbragt.</div>
<div class="follow">Efter hans tilsagn bar de fra telt syv treføtter blanke,</div>
<div class="follow">skinnende malmkjeler, tyve i tal, tolv fotrappe hester.</div>
<div class="follow">Derefter førte de ut syv ungmøer, øvet i herlig</div>
<div class="follow">kvindelig dont. Som den ottende kom den skjønne Briséis.</div>
<div class="follow">Ti talenter i guld la Odyssevs paa vegten og hastet</div>
<div class="follow">foran de andre akaier som fulgte med hver sine gaver.</div>
<div class="follow">Midt paa tingpladsen la de alt. Da stod Agamemnon</div>
<div class="follow">frem, og Taltybios, gubben saa gjæv med røst som en guddom,</div>
<div class="follow">traadte ved siden av drotten og ledet med haanden et vildsvin.</div>
<div class="follow">Derpaa, da Atrevs’ søn hadde trukket sin jagtkniv, som altid</div>
<div class="follow">hang ved hans lænd ved siden av slagsverdets mægtige skede,</div>
<span title="[Pg 338]"><a id="Page_338" title="[Pg 338]"></a></span>
<div class="follow">snittet han børster av svinet og løftet mot Zevs sine hænder</div>
<div class="follow">fromt til en bøn; men imens sat alle de andre akaier</div>
<div class="follow">stille og tyst, som sømmelig er, og lyttet til kongen.</div>
<div class="follow">Bedende talte han saa, med blikket mot himmelens hvælving:</div>
<div class="follow">«Zevs være først mit vidne, blandt guderne høiest og mægtigst;</div>
<div class="follow">dernæst jorden og solen og hevnens gudinder som straffer</div>
<div class="follow">dypt under jord hver dødelig mand som har svoret en mened.</div>
<div class="follow">Disse skal vidne for mig, at jeg aldrig har rørt ved Briséis,</div>
<div class="follow">ei for at hvile hos hende i lyst eller for noget andet;</div>
<div class="follow">men at hun altid har dvælt i mit telt uskyldig og urørt.</div>
<div class="follow">Sverger jeg falsk, gid guderne da maatte pine mig svarlig,</div>
<div class="follow">slik som de piner enhver som har syndet mot dem ved en mened.»</div>

<div class="one">Saa han talte og støtte sin kniv i vildsvinets strupe.</div>
<div class="follow">Gubben Taltybios slængte det saa til føde for fisker</div>
<div class="follow">ut i havdypets bundløse svelg. Da traadte Akillevs</div>
<div class="follow">frem i argeiernes krigerske kreds og talte iblandt dem:</div>
<div class="follow">«Alfader Zevs, os mennesker slaar du med brødefuld blindhet.</div>
<div class="follow">Ellers forvisst hadde Atrevs’ søn ei vakt i mit hjerte</div>
<div class="follow">vreden som fyldte min inderste sjæl, og ei i ustyrlig</div>
<div class="follow">overmod røvet mig kvinden med vold; men ventelig var det</div>
<div class="follow">Zevs som har villet at Argos’ mænd skulde falde i mængde.</div>
<div class="follow">Gaa nu enhver til sit maaltid, saa stevner vi siden til kampen.»</div>

<div class="one">Saa han talte og hævet i hast akaiernes møte.</div>
<div class="follow">Mændene skiltes og ilte enhver til sit skib; men med iver</div>
<div class="follow">syslet imens myrmidonernes mænd med de herlige gaver.</div>
<div class="follow">Skyndsomt bar de dem hen til den gjæve Akillevs’ langskib,</div>
<div class="follow">la dem ned i hans telt og lot kvinderne komme til sæte.</div>
<div class="follow">Svendene førte imens de fotrappe hester til flokken.</div>
<div class="follow">Men da Briséis, skjøn som den guldfagre elskovsgudinde,</div>
<div class="follow">saa for sit øie Patroklos, som skjærende malm hadde flænget,</div>
<div class="follow">kastet hun sig i hulkende graat over helten og kradset</div>
<div class="follow">vildt med negler sin barm og sin hals og det deilige aasyn.</div>
<div class="follow">Klagende mælte den yndige mø, gudindernes like:</div>

<div class="one">«Kjære Patroklos, som var mig en dyrebar ven i min vaande.</div>
<div class="follow">Aa, da vi skiltes i teltet fornys, var du endnu i live.</div>
<div class="follow">Nu ved min hjemkomst fandt jeg dig død, du høvding for helter.</div>
<div class="follow">Saaledes rammer mig sorg efter sorg i endeløst følge.</div>
<div class="follow">Helten til hvem min far og min mor hadde git mig som hustru,</div>
<span title="[Pg 339]"><a id="Page_339" title="[Pg 339]"></a></span>
<div class="follow">saa jeg bli flænget av malmhvasse spyd, da han verget vor hjemby.</div>
<div class="follow">Alle de elskede brødre, de tre som var født av den samme</div>
<div class="follow">mor som jeg selv, maatte dø, da dagen, den tunge, var kommet.</div>
<div class="follow">Dog, du kunde ei taale min graat, da den raske Akillevs</div>
<div class="follow">vred hadde fældet min husbond, den høibaarne Mynes, og styrtet</div>
<div class="follow">byen i grus; men du lovet mig tidt at føre mig siden</div>
<div class="follow">hjem paa dit skib som Akillevs’ brud til Ftia og feire</div>
<div class="follow">hist blandt myrmidonernes mænd vort festlige bryllup.</div>
<div class="follow">Nu er du død, du milde, og aldrig kan tørres min taare.»</div>

<div class="one">Hulkende talte hun saa, og kvinderne syntes at jamre</div>
<div class="follow">over Patroklos’ lod, men sukket i løn for sin egen.</div>
<div class="follow">Flokket sig da om Akillevs akaiernes fyrster, og ivrig</div>
<div class="follow">bad de ham gaa til sit maaltid; men høvdingen vægret sig sorgfuld.</div>
<div class="follow">«Aa, mine elskede venner! saasandt I vil føie mit ønske,</div>
<div class="follow">bed mig da ei, siden kummerfuld sorg har rammet mit hjerte,</div>
<div class="follow">nu om at kvæge mit sind og mættes med mat og med drikke.</div>
<div class="follow">Nei, jeg vil holde det ut og vente til solen er dalet.»</div>

<div class="one">Saa han talte og skilte sig av med de øvrige konger.</div>
<div class="follow">Begge Atreider fik bli og helten Odyssevs og Nestor.</div>
<div class="follow">Ogsaa Idomenevs blev og Foiniks den aldrende vognhelt.</div>
<div class="follow">Ivrig de trøstet den sorgfulde helt; men han lot sig ei trøste,</div>
<div class="follow">førend han selv kunde styrte sig ind i det blodige kampsvelg.</div>
<div class="follow">Tidt kom han vennen i hu, og sukkende tok han til orde:</div>

<div class="one">«Mangen en gang, usalige ven, min kjæreste staldbror,</div>
<div class="follow">har ogsaa du i mit telt sat for mig det lækreste maaltid</div>
<div class="follow">ivrig og rask, naar akaiernes mænd hadde hast med at storme</div>
<div class="follow">ut til den graatsvangre kamp mot de hestetumlende troer.</div>
<div class="follow">Nu maa du ligge med gapende saar. Nei, ikke en draape,</div>
<div class="follow">ikke en mundfuld av det som jeg har, skal kvæge mit hjerte,</div>
<div class="follow">nu da jeg savner dig saart. Ei led jeg en grummere smerte,</div>
<div class="follow">selv om jeg maatte faa spurt at min far var kommet av dage,</div>
<div class="follow">gubben som nu i Ftia, vort hjem, tilvisse med taarer</div>
<div class="follow">savner sin herlige søn som her i de fremmede lande</div>
<div class="follow">kjæmper mot troer for Hélenas skyld, hin skamløse kvinde,</div>
<div class="follow">eller min elskede søn Neoptolemos, skjøn som en guddom,</div>
<div class="follow">han som paa Skyros blir fostret, saafremt han da end er i live.</div>
<div class="follow">Like til nu har jeg haabet saa trygt i mit hjerte at døden</div>
<div class="follow">blot skulde times mig selv saa langt fra det hestrike Argos,</div>
<span title="[Pg 340]"><a id="Page_340" title="[Pg 340]"></a></span>
<div class="follow">her i troernes land; men at du skulde vende tilbake</div>
<div class="follow">hjem til Ftia og snart paa mit hurtige tjærede langskib</div>
<div class="follow">hente fra Skyros min søn og vise ham alt hvad jeg eier,</div>
<div class="follow">træller og terner og kostelig gods og de høireiste haller;</div>
<div class="follow">ti jeg maa tro, at Pelevs, min far, er sluknet for altid</div>
<div class="follow">eller maa friste et kummerlig liv i tærende tungsind,</div>
<div class="follow">plaget av alderens tryk og av angst, naar han evig og altid</div>
<div class="follow">venter det ulykkesbudskap om mig, at nu er jeg falden.»</div>
<div class="follow">Hulkende talte han saa. Da sukket hver høvding og tænkte</div>
<div class="follow">sorgfuld paa alt hvad han hadde forlatt i de hjemlige haller.</div>

<div class="one">Kronos’ søn blev grepet av ynk, da han saa deres jammer.</div>
<div class="follow">Talte han da med vingede ord til Pallas Atene:</div>
<div class="follow">«Elskede datter, du glemmer jo rent hin herlige høvding.</div>
<div class="follow">Ligger Akillevs’ lod dig slet ikke længer paa hjerte?</div>
<div class="follow">Se, han sitter jo hist ved skibenes høireiste bakstavn,</div>
<div class="follow">jamrende over sin elskede ven. Forlængst er de andre</div>
<div class="follow">gaat til sit maaltid; men helten vil ei ha mat eller drikke.</div>
<div class="follow">Gaa nu avsted med ambrosia søt og kvægende nektar.</div>
<div class="follow">Dryp dem i høvdingens bryst, saa han intet skal merke til sulten.»</div>

<div class="one">Saa han talte og egget endmer den higende Pallas.</div>
<div class="follow">Likesaa snar som en skrikende ørn paa utspilte vinger</div>
<div class="follow">fôr hun fra himmelen ned gjennem æteren, mens gjennem leiren</div>
<div class="follow">alle akaierne rustet sig raskt. Da dryppet hun lønlig</div>
<div class="follow">ind i Akillevs’ bryst ambrosia deilig og nektar,</div>
<div class="follow">saa ikke nagende sult skulde bringe hans knær til at vakle.</div>
<div class="follow">Selv fôr hun hjem til sin vældige far i den velbygde høisal,</div>
<div class="follow">medens akaierne stimlet i flok fra de hurtige snekker.</div>
<div class="follow">Likesom naar den yrende sverm av isnende snefnug</div>
<div class="follow">farer fra Zevs i en storm som den skyfødte Boreas sender,</div>
<div class="follow">saaledes myldret i endeløst tog fra de stavnhøie snekker</div>
<div class="follow">talløse hjelmer i straalende glans og buklede skjolde,</div>
<div class="follow">brynjernes hvælvede plater av malm og asketræs lanser.</div>
<div class="follow">Lysglansen steg mot himmelens hvælv, og smilende blinket</div>
<div class="follow">jorden av kobberets lyn mens larmen av krigernes føtter</div>
<div class="follow">lød som en torden. Da rustet Akillevs sig blandt sine stridsmænd.</div>
<div class="follow">Tænderne skar han i vildeste harm, og høvdingens øine</div>
<div class="follow">lyste med glans av luende ild, mens ulidelig smerte</div>
<div class="follow">trængte sig ind i hans sjæl. I hat mot troerne akslet</div>
<span title="[Pg 341]"><a id="Page_341" title="[Pg 341]"></a></span>
<div class="follow">helten Hefaistos’ skjænk, som guden med kunst hadde hamret.</div>
<div class="follow">Nede om læggene spændte han først de skjermende skinner,</div>
<div class="follow">skjønne, med spænder av sølv som fæstet dem godt om hans ankler.</div>
<div class="follow">Derefter tok han sin brynje og spændte den fast om sin bringe.</div>
<div class="follow">Men over skuldrene hængte han først sit slagsverd av kobber,</div>
<div class="follow">prydet med nagler av pureste sølv, og derpaa det sterke,</div>
<div class="follow">mægtige skjold som skinnet saa blankt som den lysende maane.</div>
<div class="follow">Likesom skjæret av gjæternes baal fra den ensomme sæter</div>
<div class="follow">lysende vide fra høieste fjeld blir synlig for sjømænd</div>
<div class="follow">ute tilhavs, naar de kjæmper imot, men drives av stormen</div>
<div class="follow">over den fiskevrimlende sjø, fjernt fra sine kjære,</div>
<div class="follow">saaledes steg fra Akillevs’ skjold, det straalende skjønne,</div>
<div class="follow">glansen mot himmelens hvælv. Saa grep han og trykket om tinding</div>
<div class="follow">hjelmen, den tunge, med firdobbelt skjerm. Med glans som en stjerne</div>
<div class="follow">blinket den klart med en vaiende busk av flagrende guldhaar.</div>
<div class="follow">Dem lot Hefaistos som tætteste busk fra hjelmkammen vaie.</div>
<div class="follow">Derefter prøvde Akillevs, den høibaarne helt, om hans rustning</div>
<div class="follow">sluttet sig smidig om krop, saa lemmerne let kunde røres.</div>
<div class="follow">Brynjen var let og løftet den mægtige drot som paa vinger.</div>
<div class="follow">Frem av hylsteret trak han tilsidst den mægtige lanse,</div>
<div class="follow">vældig og tung, en arv fra hans far. De andre akaier</div>
<div class="follow">magtet den ikke. Alene han selv kunde svinge med lethet</div>
<div class="follow">lansen med skaftet av ask fra Pelions tinde, som Keiron</div>
<div class="follow">selv hadde skjænket hans far til bane for talrike helter.</div>
<div class="follow">Alkimos, høvdingens svend, og Avtomedon spændte nu ivrig</div>
<div class="follow">hestene for og bandt dem i aak med de skinnende remmer,</div>
<div class="follow">gav dem saa bidslet i mund og fæstet de smidige tøiler</div>
<div class="follow">stramt til den fast sammenføiede karm. Den skinnende svepe</div>
<div class="follow">grep Avtomedon selv i sin haand og hoppet paa vognen.</div>
<div class="follow">Bakefter ham steg Akillevs tilvogns i panser og plate,</div>
<div class="follow">straalende skjøn i rustningens pragt som den lysende solgud.</div>
<div class="follow">Frygtelig runget hans røst, da han skrek til Pelevs’ hester:</div>
<div class="follow">«Ksantos og Balios, navngjetne føl av den rappe Podarge,</div>
<div class="follow">husk nu dennegang bedre end sidst at frelse jer styrer</div>
<div class="follow">hjem til danaernes leir, naar vi mættes omsider av kampen.</div>
<div class="follow">La mig nu ei som Patroklos bli liggende livløs paa valen.»</div>

<div class="one">Svarte ham da under aaket den vælige fotrappe ganger</div>
<div class="follow">Ksantos og bøide sit hode, saa manen i hele sin længde</div>
<span title="[Pg 342]"><a id="Page_342" title="[Pg 342]"></a></span>
<div class="follow">bølget fra trækputen frem under aak og naadde til jorden.</div>
<div class="follow">Hingsten fik menneskerøst av gudinden, den armhvite Hera:</div>
<div class="follow">«Ja, vi skal frelse dig ogsaa idag, du sterke Akillevs.</div>
<div class="follow">Dog, din dødsdag er nær, og ei er det os som har skylden.</div>
<div class="follow">Guden, den mægtige, volder dit fald og den vældige skjæbne.</div>
<div class="follow">Selv har vi ikke ved træghet i løp eller nølende slaphet</div>
<div class="follow">voldt at troerne rev fra Patroklos’ skuldre hans rustning.</div>
<div class="follow">Nei, men den vældige gud, hin søn av den haarfagre Leto,</div>
<div class="follow">vog ham i kjæmpernes forreste rad og gav seiren til Hektor.</div>
<div class="follow">Gjælder det, kunde vi løpe omkap med Zefyros’ byger,</div>
<div class="follow">han som man sier er rappest av alt; men dig er beskaaret</div>
<div class="follow">snart at falde i drabelig kamp mot en helt og en guddom.»</div>
<div class="follow">Dette fik stridshesten sagt, før Erinyer røvet den mælet.</div>

<div class="one">Sukket da tungt den fotrappe helt Akillevs og svarte:</div>
<div class="follow">«Ksantos, hvi spaar du min snarlige død? Det har du ei nødig.</div>
<div class="follow">Visselig vet jeg det selv, at undergang her skal mig times</div>
<div class="follow">fjernt fra min elskede far og min mor; men dog vil jeg aldrig</div>
<div class="follow">unde mig ro, før troernes mænd er mætte av kampen.»</div>

<div class="one">Løftende hærskriket jog han sit spand mot de forreste rækker.</div>
</body>
</html>