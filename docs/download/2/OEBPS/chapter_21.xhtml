<?xml version="1.0" encoding="utf-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="nb-NO" dir="ltr"
lang="nb-NO">
<head>
  <title>TYVENDE SANG. - GUDERNES KAMP.</title>
  <link rel="stylesheet" href="styles.css" />
</head>
<body>
<span title="[Pg 343]"><a id="Page_343" title="[Pg 343]"></a></span>

<h1>TYVENDE SANG.</h1>

<h2>GUDERNES KAMP.</h2>

<div class="one"><strong class="big">S</strong>aaledes rustet akaiernes mænd ved de stavnkrumme snekker</div>
<div class="follow">hæren om dig, du kampgriske søn av den høibaarne Pelevs.</div>
<div class="follow">Troerne stod paa en haug paa den motsatte side av sletten.</div>

<div class="one">Zevs bød Temis at stevne til tings de evige guder</div>
<div class="follow">høit fra den kløftede ryg av Olymp. Straks hastet hun ilsomt</div>
<div class="follow">om overalt og bød dem at gaa til Alfaders høisal.</div>
<div class="follow">Ingen av elvenes guder undtagen Okeanos svigtet,</div>
<div class="follow">ingen blandt nymfernes skare, som bor i de deilige lunde</div>
<div class="follow">eller i elvenes strømmende væld og paa græsrike enge.</div>
<div class="follow">Men da de kom til borgen, hvor Zevs, skysamleren, tronte,</div>
<div class="follow">tok de i svalgangen plads, i den straalende gaard som Hefaistos</div>
<div class="follow">selv med mesterlig kløkt for Zevs, sin far, hadde bygget.</div>
<div class="follow">Saaledes sat de i møte hos Zevs. Ei heller Poseidon</div>
<div class="follow">trodset gudinden, men kom fra sit hav og satte sig værdig</div>
<div class="follow">midt i den samlede kreds og spurte hvad Zevs hadde fore:</div>
<div class="follow">«Lynsvinger, hvi har du atter latt guderne stevne til møte?</div>
<div class="follow">Grubler du over en plan, som gjælder akaier og troer?</div>
<div class="follow">ti mellem hærene raser jo nu den heteste nærkamp.»</div>

<div class="one">Straks tok den vældige skysamler Zevs til orde og svarte:</div>
<div class="follow">«Jordryster, ja, du har fattet min lønlige plan og har gjettet,</div>
<div class="follow">hvorfor jeg stevnet jer hit. Deres undergang rører mit hjerte.</div>
<div class="follow">Selv vil jeg vente og sitte i ro paa det høie Olympens</div>
<div class="follow">takkede tinde og fryde min sjæl ved synet. I andre</div>
<div class="follow">kan nu faa gaa og skynde jer bort til akaier og troer.</div>
<div class="follow">Hjælp saa begge de kjæmpende folk, som det huer hver enkelt.</div>
<span title="[Pg 344]"><a id="Page_344" title="[Pg 344]"></a></span>
<div class="follow">Dersom Akillevs alene skal kjæmpe mot troernes stridsmænd,</div>
<div class="follow">holder de ikke et øieblik stand mot den raske Peleide.</div>
<div class="follow">Bare de saa ham, skalv de tilforn og flygtet i rædsel.</div>
<div class="follow">Nu, da han vredes saa vildt i sin sjæl for sin ven som er fældet,</div>
<div class="follow">styrter han, frygter jeg, muren i grus, før timen er kommet.»</div>

<div class="one">Kronos’ søn hadde talt og vakte det vildeste kampgny.</div>
<div class="follow">Guderne skiltes med tvedragt i sind og ilte til striden.</div>
<div class="follow">Hen til skibenes rad fôr Hera og Pallas Atene,</div>
<div class="follow">fulgt av den jordomslyngende gud Poseidon og Hermes,</div>
<div class="follow">hjælperen mild, hin mester i kløkt og sindrike planer.</div>
<div class="follow">Sammen med dem gik Hefaistos og brystet sig stolt av sin styrke.</div>
<div class="follow">Humpende skred han avsted paa de skindmagre vaklende lægger.</div>
<div class="follow">Men til troerne hastet den hjelmbuskvaiende Ares,</div>
<div class="follow">Foibos med bølgende lokker og Artemis, stolt av sin bue.</div>
<div class="follow">Leto og Ksantos gik med og den smilende elskovsgudinde.</div>
<div class="follow">Medens nu guderne endnu var fjernt fra mændenes rækker,</div>
<div class="follow">haabet akaierne trygt paa seierens ry; ti Akillevs</div>
<div class="follow">viste sig, han som de savnet forlængst i de grufulde kampe.</div>
<div class="follow">Troernes lemmer blev lammet av skjælvende rædsel; ti alle</div>
<div class="follow">gruet i dødsfrygt, nu da de saa den raske Akillevs</div>
<div class="follow">lyse i rustningens glans, saa sterk som den mordlystne Ares.</div>
<div class="follow">Men da olympiske guder fôr ind i mændenes vrimmel,</div>
<div class="follow">reiste sig Eris, den eggende mø, med magt, og Atene</div>
<div class="follow">stillet sig snart med gjaldende rop ved graven om muren,</div>
<div class="follow">snart tok hun plads paa den brusende strand med rungende hærskrik.</div>
<div class="follow">Hist stod Ares, saa mørk som en sortnende byge og brølte,</div>
<div class="follow">eggende troernes mænd, snart oppe fra murenes tinder,</div>
<div class="follow">snart paa Kallikolóne i løp langs Simois’ bredder.</div>

<div class="one">Saaledes egget de himmelske selv de fylkede hære</div>
<div class="follow">sammen til kamp, og en frygtelig strid brøt ut mellem begge.</div>
<div class="follow">Guders og menneskers far lot ovenfra brakende torden</div>
<div class="follow">rulle med skræmmende skrald, og nedenfor rystet Poseidon</div>
<div class="follow">jorden fra ende til anden og fjeldenes høieste tinder.</div>
<div class="follow">Ida med alle de rislende væld blev rystet fra foten</div>
<div class="follow">like til tops og troernes by og akaiernes snekker.</div>
<div class="follow">Hades, skyggernes drot, fôr sammen i dypet og styrtet</div>
<div class="follow">op fra sin stol med et skrik; ti han skalv i gru for at jorden</div>
<div class="follow">straks ved Poseidons vældige støt skulde revne foroven,</div>
<span title="[Pg 345]"><a id="Page_345" title="[Pg 345]"></a></span>
<div class="follow">saa baade dødelig mand og udødelig gud kunde skue</div>
<div class="follow">hallen den grufulde, kvalme, som fylder selv guder med rædsel.</div>
<div class="follow">Slik var larmen av gudernes strid, da de møttes paa valen;</div>
<div class="follow">ti mot Poseidon, den vældige drot, gik Foibos Apollon</div>
<div class="follow">frem med de vingede piler og traadte ham kjækt under øine.</div>
<div class="follow">Mot Enyálios gik gudinden den blaaøide Pallas.</div>
<div class="follow">Frem mot Hera til kamp gik gudinden med snurrende guldten,</div>
<div class="follow">jagtmøen Artemis, stolt av sin pil, fjerntrammerens søster.</div>
<div class="follow">Hermes, den signede hjælper i nød, gik frem imot Leto.</div>
<div class="follow">Flodguden hist fra den hvirvlende elv gik løs paa Hefaistos.</div>
<div class="follow">Guderne kalder ham Ksantos; hans navn blandt mænd er Skamandros.</div>

<div class="one">Saaledes stevnet nu guder mot guder til kamp; men Akillevs</div>
<div class="follow">stundet med vildest begjær mot at møtes i stimlen med Hektor,</div>
<div class="follow">Priamos’ søn; ti hele hans hu stod nu til at mætte</div>
<div class="follow">snart med sin fiendes blod den utrættelig kjæmpende Ares.</div>
<div class="follow">Dog, hin stridsvækker Foibos fik egget den gjæve Aineias</div>
<div class="follow">frem imot Pelevs’ søn, og mod gav han helten i brystet.</div>
<div class="follow">Skuffende lignet han Priamos’ søn Lykaon av stemme.</div>
<div class="follow">Lignende ham tok Alfaders søn Apollon til orde:</div>
<div class="follow">«Si mig, Aineias, du troernes drot, har du glemt dine trusler,</div>
<div class="follow">naar du ved vinen saa tidt har lovet de troiske fyrster</div>
<div class="follow">mandig at møte med lansen i kamp Peleiden Akillevs?»</div>

<div class="one">Straks tok den høibaarne helt Aineias til orde og svarte:</div>
<div class="follow">«Priamos’ søn, hvi byr du mig nu motvillig at møte</div>
<div class="follow">Pelevs’ søn med det selvsikre mod i en vaagelig tvekamp?</div>
<div class="follow">Førstegang møter jeg ikke idag den raske Akillevs,</div>
<div class="follow">hvis jeg staar frem. Nei, engang tilforn har han skræmt mig med lansen</div>
<div class="follow">bort ifra Ida, da høvdingen kom for at ta vore okser,</div>
<div class="follow">herjende Pedasos grumt og Lyrnessos. Dog, da blev jeg reddet</div>
<div class="follow">naadig av Zevs, som skjænket mig kraft og lynrappe føtter.</div>
<div class="follow">Ellers forvisst var jeg dræpt av Akillevs’ haand og Atenes.</div>
<div class="follow">Foran ham gik hun og skjænket ham lysende seier og bød ham</div>
<div class="follow">freidig at fælde med malmhvæsset spyd leleger og troer.</div>
<div class="follow">Derfor er ingen istand til at møte Akillevs i kampen,</div>
<div class="follow">saasom jo altid en gud staar ham nær og frir ham fra døden.</div>
<div class="follow">Staar han alene, saa gaar dog hans spyd mot maalet og stanser</div>
<div class="follow">ei før det gaar gjennem fiendens krop. Men dersom en guddom</div>
<span title="[Pg 346]"><a id="Page_346" title="[Pg 346]"></a></span>
<div class="follow">veiet os kaarene likt i en kamp, da skulde tilvisse</div>
<div class="follow">seiren ei falde ham let, om hans krop var hamret av kobber.»</div>

<div class="one">Atter tok Alfaders søn, den sterke Apollon, til orde:</div>
<div class="follow">«Høibaarne helt, saa bed ogsaa du til de evige guder.</div>
<div class="follow">Ogsaa om dig blir det sagt, at Alfaders barn Afrodite</div>
<div class="follow">bar dig til verden, mens han har til mor en ringere guddom.</div>
<div class="follow">Din er en datter av Zevs; den anden er havgudens datter.</div>
<div class="follow">Bær nu imot ham den hærdede malm og la ham for alting</div>
<div class="follow">ikke faa skræmt dig med haanende ord og brautende trusler.»</div>

<div class="one">Saa han talte og fyldte med mod hin folkenes hyrde.</div>
<div class="follow">Frem blandt de forreste kjæmper han skred i det skinnende kobber.</div>
<div class="follow">Dog, at Ankises’ søn i vrimlen gik frem mot Akillevs</div>
<div class="follow">kunde jo ikke bli skjult for gudinden, den armhvite Hera.</div>
<div class="follow">Guderne samlet hun om sig i kreds og talte iblandt dem:</div>
<div class="follow">«Nu maa I begge gi agt, Poseidon og Pallas Atene,</div>
<div class="follow">bruk eders tanker og drøft i jert sind hvad her er at gjøre.</div>
<div class="follow">Hist gik den gjæve Aineias, hvem Foibos Apollon har egget,</div>
<div class="follow">rustet i funklende malm for at møte Akillevs i kampen.</div>
<div class="follow">Vel, la os her hvor vi staar, faa jaget ham hastig tilbake,</div>
<div class="follow">eller la ogsaa av os en enkelt gaa hen for at hjælpe</div>
<div class="follow">Pelevs’ søn og øke hans kraft, og la ham ei savne</div>
<div class="follow">mod i sin sjæl, saa med visshet han vet at de mægtige guder</div>
<div class="follow">elsker ham selv, mens et vindpust er nok til at jage de andre,</div>
<div class="follow">de som til stadighet verger de troiske stridsmænd i kampen.</div>
<div class="follow">Hver og en steg vi ned fra Olymp for at møte og lette</div>
<div class="follow">denne hans strid, saa her iblandt troerne intet skal times</div>
<div class="follow">helten idag. Saa faar det da times ham siden hvad skjæbnen</div>
<div class="follow">spandt i hans livstraad i fødselens stund, da hans mor gav ham livet.</div>
<div class="follow">Hvis en guddommelig røst ei varsler Akillevs om dette,</div>
<div class="follow">ræddes han vel, naar i kampen en gud gaar truende mot ham.</div>
<div class="follow">Vanskelig kan jo en mand se guderne selv under øine.»</div>

<div class="one">Derefter tok Poseidon, den vældige jordryster, ordet:</div>
<div class="follow">«Hera, du maa ikke gaa fra sans og samling av harme.</div>
<div class="follow">Slikt er usømmelig. Egge til strid de øvrige guder</div>
<div class="follow">vilde jeg nødig at vi, som i vælde er størst, skulde gjøre.</div>
<div class="follow">Nei la os heller gaa bort fra den alfare vei til den høie</div>
<div class="follow">varde og sætte os der. For kampen skal mændene sørge.</div>
<div class="follow">Men dersom Ares gaar frem til strid eller Foibos Apollon,</div>
<span title="[Pg 347]"><a id="Page_347" title="[Pg 347]"></a></span>
<div class="follow">eller de stanser Akillevs med magt og forbyr ham at kjæmpe,</div>
<div class="follow">da vil ogsaa for os en larmende strid mot de andre</div>
<div class="follow">straks bryte løs, og jeg tror at de snart, naar kampen er avgjort,</div>
<div class="follow">skynder sig hjem til det høie Olymp til de evige guder,</div>
<div class="follow">kuet av os med hændernes kraft og nødt til at rømme.»</div>

<div class="one">Saaledes talte hin gud med de blaasorte lokker og vandret</div>
<div class="follow">foran dem hen til den mægtige vold som Pallas Atene</div>
<div class="follow">sammen med troerne reiste til vern for den gjæve Herakles,</div>
<div class="follow">forat han der kunde bjerge sig trygt for det rasende udyr,</div>
<div class="follow">hvergang det jaget ham glupsk fra strandbredden henover sletten.</div>
<div class="follow">Der gik havguden selv og de øvrige guder til sæte,</div>
<div class="follow">dækket om skuldre med slør av ugjennemtrængelig taake,</div>
<div class="follow">medens de andre tok plads paa skrænten av Kallikolóne,</div>
<div class="follow">ordnet om dig, Apollon, og stadødelæggeren Ares.</div>
<div class="follow">Saaledes sat de i kreds paa hver sin side og grublet</div>
<div class="follow">begge paa raad, men kviet sig dog for at gaa til den haarde</div>
<div class="follow">kamp som Alfader ønsket at se fra sit svimlende sæte.</div>

<div class="one">Sletten blev fyldt overalt av stridsmænd og hester og straalte</div>
<div class="follow">klart av den blinkende malm, mens valpladsen skalv under tunge</div>
<div class="follow">drønende trin, da de stormet til strid. To kamplystne helter,</div>
<div class="follow">taprest av alle, fôr sammen paa val mellem kjæmpernes rækker,</div>
<div class="follow">drotten Aineias, Ankises’ søn, og den gjæve Akillevs.</div>
<div class="follow">Truende nærmet sig først Aineias, og hjelmen, den tunge,</div>
<div class="follow">nikket med vaiende busk. I stormgang holdt han det svære</div>
<div class="follow">skjold for sit bryst og svang den vældige malmhvasse lanse.</div>
<div class="follow">Men fra den motsatte kant fôr Pelevs’ søn ham i møte,</div>
<div class="follow">mordgrisk, lik løven, som samtlige mænd fra bygden ihærdig</div>
<div class="follow">jager og søker at dræpe. Først gaar den og ænser dem ikke.</div>
<div class="follow">Kaster da en av de modige mænd sit jagtspyd mot dyret,</div>
<div class="follow">skyter det ryg og aapner sit gap med de fraadende tænder.</div>
<div class="follow">Rasende fnyser i brystet av harm dens modige hjerte,</div>
<div class="follow">medens den pisker sin side og begge de kraftige lænder</div>
<div class="follow">vildt med sin svans for at egge sin kamplyst. Like mot flokken</div>
<div class="follow">gjør den et sprang med gnistrende blik for at dræpe en jæger</div>
<div class="follow">eller for selv at miste sit liv i den forreste skare.</div>
<div class="follow">Saaledes drev det mandige mod den sterke Akillevs</div>
<div class="follow">nu til at møte i vaagelig dyst den kjække Aineias.</div>
<span title="[Pg 348]"><a id="Page_348" title="[Pg 348]"></a></span>
<div class="follow">Men da de kom paa nærmeste hold og møtte hinanden,</div>
<div class="follow">da tok først den fotrappe drot Akillevs til orde:</div>

<div class="one">«Gjæve Aineias, hvi stormer du frem saa langt ifra stimlen?</div>
<div class="follow">Agter du kanske at kjæmpe mot mig i haab om at vorde</div>
<div class="follow">engang de troiske vognhelters drot og arve den bolde</div>
<div class="follow">Priamos’ ære og rang? Aa nei, om du vog mig paa valen,</div>
<div class="follow">aldrig gav Priamos derfor til dig sin kongemagts hæder;</div>
<div class="follow">ti han har sønner, og fast er hans sind, ei svækket av alder.</div>
<div class="follow">Kanske har troerne git dig en jordlod fremfor de andre,</div>
<div class="follow">herlig med akre og plantede trær, en gaard du skal eie,</div>
<div class="follow">dersom du volder min død; men jeg tror at det neppe vil lykken;</div>
<div class="follow">ti jeg tør si at jeg engang tilforn har skræmt dig med lansen.</div>
<div class="follow">Mindes du ei at jeg engang, da ene du vandret paa fjeldet,</div>
<div class="follow">jog dig i ilende løp fra oksernes flok over Idas</div>
<div class="follow">bratteste skrænter. Ei saa du dig da tilbake paa flugten.</div>
<div class="follow">Hen til Lyrnessos frelste du dig; men jeg fulgte og styrtet</div>
<div class="follow">byen i grus; ti Alfader Zevs og Atene var med mig.</div>
<div class="follow">Kvinderne røvet jeg frihetens dag og tok dem som bytte</div>
<div class="follow">med mig; du selv blev reddet av Zevs og de øvrige guder.</div>
<div class="follow">Dennegang tror jeg dog ei de vil frelse dig, slik som du kanske</div>
<div class="follow">bilder dig ind. Nu er det mit raad at du viker tilbake</div>
<div class="follow">ind iblandt mængden, og prøv ikke paa at staa mig i veien;</div>
<div class="follow">ellers vil ulykken naa dig; av skade blir daarerne kloke.»</div>

<div class="one">Straks tok helten Aineias paany til orde og svarte:</div>
<div class="follow">«Haab ikke, Pelevs’ søn, at faa skræmt mig, som var jeg en smaagut,</div>
<div class="follow">bare med brautende ord. Selv kan jeg saavisst, om det gjælder,</div>
<div class="follow">komme med stygge og haanende ord, som skjærer i hjertet.</div>
<div class="follow">Hver av os kjender av sagn, som vi hørte av menneskers munde,</div>
<div class="follow">nøie den andens forældre og slegt; men mine er aldrig</div>
<div class="follow">kommet dig selv for øie, og selv har jeg aldrig set dine.</div>
<div class="follow">Du er jo søn, som man sier, av drotten, den høibaarne Pelevs,</div>
<div class="follow">Havgudinden blir nævnt som din mor, den haarfagre Tetis.</div>
<div class="follow">Selv er jeg stolt av at kalde mig søn av en storsindet høvding,</div>
<div class="follow">drotten Ankises. Min mor er Alfaders barn Afrodite.</div>
<div class="follow">Ømme forældre skal graate idag for en søn som de elsket,</div>
<div class="follow">enten for dig eller mig; ti jeg tror at vi ikke skal vende</div>
<div class="follow">hjem fra en kamp, hvor striden blir endt med barnslige haansord.</div>
<div class="follow">Men hvis du ønsker besked, skal du faa den, saa du kan vite</div>
<span title="[Pg 349]"><a id="Page_349" title="[Pg 349]"></a></span>
<div class="follow">alt om vor slegt, og mange er de som kjender den nøie.</div>
<div class="follow">Først blev Dardanos avlet av Zevs, som troner i skyer.</div>
<div class="follow">Han har bygget Dardanias by; ti det hellige Troja</div>
<div class="follow">laa ikke dengang paa sletten som menneskers hjem, men de bodde</div>
<div class="follow">endnu ved foten av Ida, hvor bækkene risler i skogen.</div>
<div class="follow">Dardanos avlet en søn, Eriktonios, mægtig som konge.</div>
<div class="follow">Han var den rikeste mand som er født av en dødelig kvinde.</div>
<div class="follow">Flokker av hopper, tre tusen i tal, blev gjætet paa drottens</div>
<div class="follow">frodige beiter og frydet sig høit over folernes krumspring.</div>
<div class="follow">Boreas selv blev grepet av elsk til de beitende hopper.</div>
<div class="follow">Omskapt i hast til en hingst med ravnsort man gik han til dem.</div>
<div class="follow">Drægtige blev de og fødte ham tolv letfotede foler.</div>
<div class="follow">Sprang de i dansende trav over kornet paa frodige akre,</div>
<div class="follow">rørte de let ved straaenes aks, men knækket dem ikke.</div>
<div class="follow">Sprang de i lekende dans over storhavets mægtige rygger,</div>
<div class="follow">streifet de bølgernes skummende kam paa det graalige havdyp.</div>
<div class="follow">Men Eriktonios avlet saa Tros til hersker blandt troer.</div>
<div class="follow">Herlige sønner blev avlet av Tros, Assarakos, Ilos,</div>
<div class="follow">og som den tredje i rækken en gudeskjøn helt Ganymedes.</div>
<div class="follow">Herlig som han var ingen som fødtes av dødelig kvinde.</div>
<div class="follow">Ja, for sin deilighets skyld blev svenden av guderne røvet</div>
<div class="follow">op til Olymp for at færdes blandt dem som Alfaders mundskjænk.</div>
<div class="follow">Hos blev dernæst Laomedons far, og Laomedon avlet</div>
<div class="follow">mandige sønner, Titonos og Priamos; derefter Lampos,</div>
<div class="follow">Klytios og Hiketaon, saa kjæk som en ætling av Ares.</div>
<div class="follow">Drotten Assarakos’ søn var Kapys som avlet Ankises.</div>
<div class="follow">Jeg er Ankises’ søn; men av Priamos avledes Hektor.</div>
<div class="follow">Dette er hele min slegt, og dens blod er jeg stolt av at eie.</div>
<div class="follow">Dog, som det tykkes ham bedst, kan Zevs forøke og mindske</div>
<div class="follow">menneskers manddom og mod; ti selv er han mægtigst av alle.</div>
<div class="follow">La os nu ei som umyndige barn bli staaende længer</div>
<div class="follow">bare med snak paa den larmende val, hvor fiender møtes.</div>
<div class="follow">Lettelig kunde vi begge faa sagt hinanden av skjeldsord</div>
<div class="follow">mere end nok til at laste et skib paa hundrede tofter.</div>
<div class="follow">Smidig’ er menneskers tunge og rummer et utal av alskens</div>
<div class="follow">krænkende ord, og vid er den mark hvor talen sig tumler.</div>
<div class="follow">Sammeslags ord som du retter mot mig, kan du selv faa at høre.</div>
<div class="follow">Hvad skulde da kunne tvinge os nu til at kives og trætte</div>
<span title="[Pg 350]"><a id="Page_350" title="[Pg 350]"></a></span>
<div class="follow">ansigt til ansigt med haanende ord som mundrappe kvinder,</div>
<div class="follow">som, naar en sindsfortærende strid har tændt deres harme,</div>
<div class="follow">følger hverandre med skjeldsord til midt paa gaten og nævner</div>
<div class="follow">sandhet og løgn, ti ogsaa til løgn blir de egget av vreden.</div>
<div class="follow">Ikke med ord skal du skræmme mig bort fra den dyst som jeg ønsker,</div>
<div class="follow">førend med kobber vi møtes i kamp. Velan, la os smake</div>
<div class="follow">grisk paa hinanden nu straks med lansernes hvæssede kobber.»</div>

<div class="one">Saa han talte, og frem mot det svære, forfærdende malmskjold</div>
<div class="follow">slynget han lansen, den sterke, og spydspidsen drønet mot skjoldet.</div>
<div class="follow">Pelevs’ søn fôr sammen og strakte med senesterk næve</div>
<div class="follow">skjoldet fra bryst; ti han trodde den kjække Aineias’ sterke</div>
<div class="follow">langthenskyggende spyd vilde trænge igjennem med lethet.</div>
<div class="follow">Tankeløs var han og veiet for litt i sit sind og sit hjerte,</div>
<div class="follow">at hvad guderne rundhaandet gir av herlige gaver</div>
<div class="follow">ikke kan knuses og bøies saa let av menneskers hænder.</div>
<div class="follow">Dennegang sprængte ei heller den kjække Aineias’ sterke</div>
<div class="follow">lanse hans skjold; ti guldplaten stanset den, guddommens gave.</div>
<div class="follow">Tvers gjennem to av platerne drev han den. Tre var tilbake,</div>
<div class="follow">saasom den fotlamme gud hadde uthamret fem i det hele.</div>
<div class="follow">To var av kobber; av lysende tin var de inderste tvende;</div>
<div class="follow">en var av straalende guld, og i den blev askspæret stanset.</div>
<div class="follow">Derefter slynget Akillevs med kraft sin vældige lanse,</div>
<div class="follow">og ved den nederste kant av Aineias’ kredsrunde malmskjold</div>
<div class="follow">rammet han, der hvor kobberets lag var tyndest og dækket</div>
<div class="follow">tyndeste oksehudslag, og gjennem dem trængte den sterke</div>
<div class="follow">lanse av Pelions ask, saa det skraldet i skjoldet ved støtet.</div>
<div class="follow">Livræd bøide Aineias sig ned og løftet sit malmskjold</div>
<div class="follow">fra sig, og over hans ryg fôr lansen og fæstet i jorden</div>
<div class="follow">spidsen og sprængte de dobbelte lag i skjoldet, som dækket</div>
<div class="follow">helten fra isse til fot, men da spydet var faret forbi ham,</div>
<div class="follow">reiste han sig, og det sortnet for høvdingens øine av rædsel</div>
<div class="follow">over at spydet saa nær hadde rammet sit maal. Men Akillevs</div>
<div class="follow">stormet i brændende kamplyst frem, og med frygtelig hærskrik</div>
<div class="follow">drog han sit skarpslepne sverd. Da grep Aineias en graasten,</div>
<div class="follow">vældig og tung, i sin haand. To mænd, som de findes for tiden,</div>
<div class="follow">løftet den neppe fra jord; men han svang den med lethet alene.</div>
<div class="follow">Nu hadde enten Aineias med stenen faat ram paa den blanke</div>
<div class="follow">hjelm i hans stormende løp, eller skjoldet, hans vern imot døden,</div>
<span title="[Pg 351]"><a id="Page_351" title="[Pg 351]"></a></span>
<div class="follow">eller kan være at Pelevs’ søn hadde dræpt ham med sverdet,</div>
<div class="follow">hvis ei Poseidon, den vældige jordryster, straks hadde set det.</div>
<div class="follow">Hist i de eviges kreds tok havguden hastig til orde:</div>
<div class="follow">«Sandelig, saart maa jeg ynke hin helt, den fagre Aineias.</div>
<div class="follow">Snart vil han, fældet av Pelevs’ søn, maatte vandre til Hades,</div>
<div class="follow">bare fordi han saa villig har fulgt fjernskytten Apollons</div>
<div class="follow">lokkende ord — som en daare; ti ei vil han fri ham fra døden.</div>
<div class="follow">Dog, hvi skulde vi taale, at helten uskyldig maa lide</div>
<div class="follow">kvaler for andres forblindede harm? Med de herligste ofre</div>
<div class="follow">glæder han altid os guder som bor over himmelen vide.</div>
<div class="follow">La det da nu være os som hjælpende frir ham fra døden,</div>
<div class="follow">saa ikke ogsaa Kronion skal gripes av harm, hvis Akillevs</div>
<div class="follow">fælder ham nu; ti skjæbnen har undt hin høvding at frelses</div>
<div class="follow">forat hans æt ei sporløst skal dø og synke i glemsel,</div>
<div class="follow">Dardanos’ æt, hin drots, som var elsket av Zevs fremfor alle</div>
<div class="follow">herlige sønner som fødtes ham selv av jordiske kvinder.</div>
<div class="follow">Ja, ti forlængst er Priamos’ æt forhatt av Kronion.</div>
<div class="follow">Nu skal den vældige kjæmpe Aineias bli hersker blandt troer,</div>
<div class="follow">han og søn efter søn, saa mange som herefter fødes.»</div>

<div class="one">Derefter svarte gudinden, den mørkøide, værdige Hera:</div>
<div class="follow">«Jordryster, overvei selv i dit sind, om du kraftig vil verge</div>
<div class="follow">drotten Aineias, den herlige helt, eller nu la ham segne</div>
<div class="follow">kuet og fældet av Pelevs’ søn, den raske Akillevs.</div>
<div class="follow">Ja, ti Pallas Atene og jeg har begge jo svoret</div>
<div class="follow">eder saa mange blandt alle de evige guder og lovet</div>
<div class="follow">aldrig at frelse det troiske folk fra ulykkens dage,</div>
<div class="follow">ikke engang naar Troja av ildens fortærende flammer</div>
<div class="follow">herjes til grunden, og branden er tændt av akaiernes sønner.»</div>

<div class="one">Men da Poseidon, hin jordryster sterk, hadde hørt hendes tale,</div>
<div class="follow">gik han avsted over valen og frem gjennem myldret av lanser</div>
<div class="follow">hen til Aineias og Pelevs’ søn, den gjæve Akillevs,</div>
<div class="follow">og for Akillevs’ blik lot han straks den tætteste taake</div>
<div class="follow">sænke sig ned, mens han rykket den vældige asketræs lanse</div>
<div class="follow">ut av den kjække Aineias’ skjold og la den paa jorden</div>
<div class="follow">foran Peleiden Akillevs’ fot; men helten Aineias</div>
<div class="follow">grep han og løftet ham høit og slynget ham hen over valen.</div>
<div class="follow">Over mangfoldige rækker av mænd og mangfoldige hester</div>
<div class="follow">svævet Aineias fra havgudens haand saa let gjennem luften,</div>
<span title="[Pg 352]"><a id="Page_352" title="[Pg 352]"></a></span>
<div class="follow">indtil han kom til den ytterste rand av den vrimlende valplads,</div>
<div class="follow">der hvor kavkonerne væbnet sig raskt for at ile til striden.</div>
<div class="follow">Straks gik Poseidon, den vældige jordryster, hen til Aineias,</div>
<div class="follow">talte til helten med vingede ord og spurte ham venlig:</div>
<div class="follow">«Hvo iblandt guderne gjorde dig blind, Aineias, og bad dig</div>
<div class="follow">vaage en kamp mot Pelevs’ søn, den stolte Akillevs,</div>
<div class="follow">han som i kraft er bedre end du og gudernes yndling.</div>
<div class="follow">Nei, gaa tilbake, saa tidt som du møter ham, forat du ikke,</div>
<div class="follow">førend din time er kommet, skal vandre til Hades’ bolig.</div>
<div class="follow">Men naar den gjæve Akillevs er død og har fundet sin bane,</div>
<div class="follow">da kan du frygtløs gaa til en kamp i de forreste rækker;</div>
<div class="follow">ti av de andre akaier skal ingen faa vinde din rustning.»</div>

<div class="one">Saa han talte med varslende ord og lot ham tilbake.</div>
<div class="follow">Spredte han saa fra Akillevs’ blik den blindende taake,</div>
<div class="follow">og i den selvsamme stund stod alting klart for hans øine.</div>
<div class="follow">Trykket av tungsind talte han saa til sit mandige hjerte:</div>
<div class="follow">«Aa, nu ser jeg tilvisse et merkelig syn for mit øie.</div>
<div class="follow">Her ligger lansen paa jorden; men ingensteds øiner jeg manden,</div>
<div class="follow">ham som jeg slynget den mot i lyst til at røve ham livet.</div>
<div class="follow">Sandelig var det dog saa at ogsaa Aineias var elsket</div>
<div class="follow">høit av de evige guder. Jeg trodde det bare var selvros.</div>
<div class="follow">Vel, la ham gaa! Han vil ikke paany faa lyst til at prøve</div>
<div class="follow">mig i en kamp. Han maa prise sit held at han dennegang frelstes.</div>
<div class="follow">La mig da egge til strid de kjække danaer og storme</div>
<div class="follow">fremad til kamp for at prøve en dyst med de øvrige troer.»</div>

<div class="one">Ind mellem rækkerne sprang han og egget hver eneste kriger:</div>
<div class="follow">«Staa ikke længe saa fjernt fra troerne, gjæve akaier.</div>
<div class="follow">Nei, la mand gaa frem imot mand i flammende kamplyst.</div>
<div class="follow">Ti det vil bli mig for stridt, om jeg end er aldrig saa kraftig,</div>
<div class="follow">ene at jage de troiske mænd og kjæmpe mot alle.</div>
<div class="follow">End ikke Ares, som er en udødelig gud, eller Pallas</div>
<div class="follow">kom vel tilbunds i saa gapende svelg av møisomme kampe.</div>
<div class="follow">Dog, hvad jeg magter med haand eller fot og med hele min styrke</div>
<div class="follow">derpaa lover jeg trygt at jeg ikke skal spare det mindste.</div>
<div class="follow">Nei, gjennem rækkerne sprænger jeg vei, og jeg tænker at ingen</div>
<div class="follow">troer vil føle sig glad, naar han kommer for nær til min lanse.»</div>

<div class="one">Saaledes egget han sine til kamp; men den straalende Hektor</div>
<div class="follow">ropte til troernes mænd og lovet at gaa mot Akillevs:</div>
<span title="[Pg 353]"><a id="Page_353" title="[Pg 353]"></a></span>
<div class="follow">«La ikke Pelevs’ søn faa skræmt jer, modige troer.</div>
<div class="follow">Ogsaa jeg selv turde kjæmpe med <em>ord</em>, ja, endog mot guder.</div>
<div class="follow">Kjæmpe med spyd blev for svært. Langt større er gudernes styrke.</div>
<div class="follow">Endog Akillevs vil ei kunne holde hvert ord som han lover.</div>
<div class="follow">Noget fuldbyrder han helt; men andet blir liggende halvgjort.</div>
<div class="follow">Ham vil jeg møte i kamp, om hans næver var hete som ilden,</div>
<div class="follow">ja, om hans næver var hete som ild og hans styrke som jernets.»</div>

<div class="one">Eggende talte han saa, og troerne svang sine lange</div>
<div class="follow">lanser til kamp, og de møttes paa val med rungende hærskrik.</div>

<div class="one">Foibos Apollon gik hen til den straalende Hektor og mælte:</div>
<div class="follow">«Hektor, du skal ikke mer som forkjæmper møte Akillevs.</div>
<div class="follow">Møt ham i stridslarmen hist og blandt dine mænd, forat helten</div>
<div class="follow">ikke skal naa dig med spyd eller slaa dig i nærkamp med sverdet.»</div>

<div class="one">Saa han talte, og straks gik Hektor tilbake til stimlen,</div>
<div class="follow">slagen av skræk, da han hørte hin guds advarende stemme.</div>
<div class="follow">Freidig i hu og med skræmmende rop fôr helten Akillevs</div>
<div class="follow">ind mellem troernes mænd, og Ifition, søn av Otryntevs,</div>
<div class="follow">fældte han først, en høibaaren drot for talrike stridsmænd,</div>
<div class="follow">hvem en najade i løn hadde født den gjæve Otryntevs,</div>
<div class="follow">fjernt ved det snedækte Tmolos’ fot i det frugtbare Hyde.</div>
<div class="follow">Frygtløs stormet han frem; da traf ham Akillevs med lansen</div>
<div class="follow">like i panden, og hovedets ben blev kløvet og splintret.</div>
<div class="follow">Drønende faldt han til jord, og jublende ropte Akillevs:</div>
<div class="follow">«Gjæve Ifition, taprest blandt mænd, nu ligger du fældet.</div>
<div class="follow">Her har du fundet din død; men fjernt ved sjøen Gygaia</div>
<div class="follow">kom du til verden i fædrenes hal paa den herlige kongsgaard,</div>
<div class="follow">hist ved den fiskrike Hyllos, og Hermos’ hvirvlende vande.»</div>

<div class="one">Saa han jublet, mens høvdingens blik blev sløret av mulmet.</div>
<div class="follow">Forrest paa valen han laa, og akaiernes travende hester</div>
<div class="follow">knuste hans lik under hjulenes ring; men en ypperlig kriger,</div>
<div class="follow">helten Demoleon, rammet han næst, en søn av Antenor,</div>
<div class="follow">like i tindingen gjennem hans hjelm som dækket hans kinder.</div>
<div class="follow">Stridshjelmens malmplate vernet ham ei, men tvers gjennem benet</div>
<div class="follow">trængte med knusende kraft den malmhvasse odd, og hans hjerne</div>
<div class="follow">farvedes rød av blod, og han fældte ham midt i hans stormløp.</div>
<div class="follow">Derefter traf han med lansen Hippodamas tvers gjennem ryggen,</div>
<div class="follow">just da han steg paa sin vogn for at frelse sig fra ham ved flugten.</div>
<span title="[Pg 354]"><a id="Page_354" title="[Pg 354]"></a></span>
<div class="follow">Høvdingen opgav sin aand med et brøl lik oksen som brøler,</div>
<div class="follow">naar den blir trukket av kraftige mænd til havgudens alter</div>
<div class="follow">hist i Helike, og jordomslyngeren frydes ved ofret.</div>
<div class="follow">Saaledes brølte han høit, da livskraften svandt fra hans lemmer.</div>
<div class="follow">Derefter stormet han frem med sit spyd mot en gudeskjøn yngling,</div>
<div class="follow">Priamos’ søn Polydoros. Hans far hadde altid forbudt ham</div>
<div class="follow">strengt at kjæmpe, fordi han var yngst av hans sønner og elsket</div>
<div class="follow">høiest av drotten. I lynsnart løp var ingen hans mester.</div>
<div class="follow">Dog, i sin barnslige lyst til at vise sin raskhet paa foten,</div>
<div class="follow">raste han forrest blandt kjæmper paa val, til han hentet sig døden.</div>
<div class="follow">Ti da han stormet forbi, jog helten, den raske Akillevs,</div>
<div class="follow">spydet igjennem hans ryg, hvor livgjorden holdtes om midjen</div>
<div class="follow">fast med en spænde av guld over panserets dobbelte plater.</div>
<div class="follow">Spidsen av lansen fôr gjennem og boret sig frem ved hans navle.</div>
<div class="follow">Stønnende sank han i knæ, og rundt ham sænket sig dødens</div>
<div class="follow">belgmørke nat, og han grep i sin haand sine tarmer i faldet.</div>

<div class="one">Men da nu Hektor blev var at hans elskede bror Polydoros</div>
<div class="follow">holdt sine tarmer med hænderne fast, da han segnet til jorden,</div>
<div class="follow">sænket sig taake for blikket; at tumle sig fjernt blandt de andre,</div>
<div class="follow">orket han nu ikke mer, men stormet Akillevs i møte,</div>
<div class="follow">svingende malmhvæsset spyd og sterk som en ild. Men Akillevs</div>
<div class="follow">styrtet imot ham i selvsamme stund som han saa ham, og ropte:</div>
<div class="follow">«Nu er han nær, hin mand, som dypest har saaret mit hjerte,</div>
<div class="follow">han som har fældet min elskede ven. Ei skal vi da længer</div>
<div class="follow">krype i skjul for hinanden i kjæmpernes rækker paa valen.»</div>

<div class="one">Barsk, med rynkede bryn, tiltalte han derefter Hektor:</div>
<div class="follow">«Nærmere hit! Des før skal du møte din skjæbne og falde.»</div>

<div class="one">Frygtløs mælte til svar den hjelmbuskvaiende Hektor:</div>
<div class="follow">«Haab ikke, Pelevs’ søn, at faa skræmt mig, som var jeg en smaagut,</div>
<div class="follow">bare med brautende ord. Selv kan jeg saavisst, om det gjælder,</div>
<div class="follow">komme med skjeldsord nok og med haan som skjærer i hjertet.</div>
<div class="follow">At du er mandig og kjæk, og at jeg er din undermand, vet jeg.</div>
<div class="follow">Dog, det hviler i gudernes skjød, hvordan dette skal ende,</div>
<div class="follow">om ikke jeg, skjønt ringere helt, skal volde din bane,</div>
<div class="follow">dersom jeg naar dig med lansen; ti ogsaa min spydsodd er hvæsset.»</div>

<div class="one">Saa han talte og slynget sit spyd; men Pallas Atene</div>
<div class="follow">blæste paa spydet og vendte det bort fra den stolte Akillevs</div>
<div class="follow">let med det svakeste pust, og hen til den herlige Hektor</div>
<span title="[Pg 355]"><a id="Page_355" title="[Pg 355]"></a></span>
<div class="follow">fløi det tilbake og faldt for hans fot. Da styrtet Akillevs</div>
<div class="follow">mot ham med skræmmenede skrik i glubende lyst til at røve</div>
<div class="follow">helten hans liv; men uten besvær, ti han var jo en guddom,</div>
<div class="follow">rykket Apollon ham bort og hyllet ham tæt i en taake.</div>
<div class="follow">Treganger stormet den fotrappe helt, den gjæve Akillevs,</div>
<div class="follow">frem med det malmhvasse spyd; men treganger stak han i taaken.</div>
<div class="follow">Men da han fjerdegang kastet sig frem med kraft som en guddom,</div>
<div class="follow">runget saa vildt hans vingede ord, da han truende ropte:</div>
<div class="follow">«Hund! der slap du for døden paany; men nær hadde ufærd</div>
<div class="follow">rammet dig nu; men du frelstes paany av Foibos Apollon,</div>
<div class="follow">han som du trygler om hjælp, naar du gaar mot de larmende spydkast.</div>
<div class="follow">Dog, jeg skal visselig gi dig din rest, naar vi senere møtes,</div>
<div class="follow">likesaa visst som ogsaa jeg selv har en guddom til hjælper.</div>
<div class="follow">Nu vil jeg stevne til kamp mot enhver jeg kan naa av de andre.»</div>

<div class="one">Saa han talte og støtte sit spyd gjennem Dryops’ nakke.</div>
<div class="follow">Høvdingen tumlet til jord for hans fot, og ham lot han ligge.</div>
<div class="follow">Men mot Demukos, en ypperlig helt, en søn av Filetor,</div>
<div class="follow">slynget han lansen og stanset hans løp; ti han traf ham i knæet.</div>
<div class="follow">Derefter hugg han ham ned med sit sverd og røvet ham livet.</div>
<div class="follow">Frem mot Laogonos fôr han og Dardanos, sønner av Bias,</div>
<div class="follow">støtte dem begge fra vognen til jord og dræpte den ene</div>
<div class="follow">brat med det rammende spyd og den anden med hugg av sit slagsverd.</div>
<div class="follow">Tros, en søn av Alastor, kom mot ham og grep om hans føtter,</div>
<div class="follow">om han maaske vilde skaane hans liv og slippe ham uskadt,</div>
<div class="follow">uten at ta ham av dage, av medynk med jevnaarig stridsmand.</div>
<div class="follow">Daare! Han burde jo visst at han ei vilde høre hans bønner,</div>
<div class="follow">saasom han ei var en bløthjertet mand eller letrørt, men heller</div>
<div class="follow">saare ustyrlig av sind. Da Tros med jamrende bønner</div>
<div class="follow">favnet hans knær, svang helten sit sverd og hugg i hans lever.</div>
<div class="follow">Straks gled leveren ut, og sort sprang blodet og vætet</div>
<div class="follow">høvdingens kjortel. Hans livskraft svandt, og over hans øine</div>
<div class="follow">bredte sig mørket. Mot Mulios fôr han dernæst og jog ham</div>
<div class="follow">lansen i øret, saa spidsen av malm fôr ut av det andet.</div>
<div class="follow">Derefter drog han sit sverd, med det mægtige hjalte, og rammet</div>
<div class="follow">helten Ekeklos, Agenors søn, og kløvde hans hode.</div>
<div class="follow">Sverdet blev varmt av det dampende blod, og over hans øine</div>
<div class="follow">sænket den grufulde skjæbne i hast den belgmørke dødsnat.</div>
<div class="follow">Drotten Devkalion rammet han der hvor de kraftige sener</div>
<span title="[Pg 356]"><a id="Page_356" title="[Pg 356]"></a></span>
<div class="follow">møtes ved albuens led, og boret den malmhvasse lanse</div>
<div class="follow">gjennem hans arm, og han stanset sin fart med døden for øie,</div>
<div class="follow">lammet i haanden. Da hugg han sit sverd i hans nakke, saa heltens</div>
<div class="follow">hode og hjelm fløi vidt over val. Fra rygradens hvirvler</div>
<div class="follow">sprøitet hans marv, og han straktes til jord med stivnede lemmer.</div>
<div class="follow">Derefter gik han mot Peireos’ søn, en ypperlig høvding</div>
<div class="follow">Rigmos, en helt som var kommet fra Trakiens muldrike marker.</div>
<div class="follow">Malmspydet traf ham i buken og boret sig fast, og han styrtet</div>
<div class="follow">ned fra sin vogn. Hans svend Areítoos traf han i ryggen,</div>
<div class="follow">just da han vendte sin vogn, med den hvæssede lanse og støtte</div>
<div class="follow">helten fra karmen, og sky fôr hans tvespand hen over valen.</div>

<div class="one">Som naar i sommerens tørke en herjende skogbrand paa fjeldet</div>
<div class="follow">raser i kløfter og skar, og det flammer i skogenes tykning,</div>
<div class="follow">medens den knitrende ild overalt blir jaget av stormen,</div>
<div class="follow">saaledes raste han, sterk som en gud, overalt med sin lanse,</div>
<div class="follow">jagende frem over faldne, og mandeblod flommet paa jorden.</div>
<div class="follow">Som naar en bonde har spændt under aak bredpandede okser,</div>
<div class="follow">naar han vil treske det gulhvite byg paa det stampede logulv;</div>
<div class="follow">— aksene knases saa let under fot av de rautende okser; —</div>
<div class="follow">slik drev helten Akillevs i hast sine hovsterke hester</div>
<div class="follow">hen over skjolde og lik. Forneden blev stridsvognens aksel</div>
<div class="follow">vætet av blod, mens hjulenes ring og hestenes hover</div>
<div class="follow">slynget mot fatingens kant en regn av blodige draaper.</div>
<div class="follow">Frem fôr Pelevs’ søn og brændte av lyst til at vinde</div>
<div class="follow">seierens ry, tilsølet med blod paa de farlige hænder.</div>
</body>
</html>