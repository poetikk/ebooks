<?xml version="1.0" encoding="utf-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="nb-NO" dir="ltr"
lang="nb-NO">
<head>
  <title>TREDJE SANG. - EDSPAKTEN. UTSIGTEN FRA MUREN. TVEKAMPEN MELLEM ALEKSANDROS OG MENELAOS.</title>
  <link rel="stylesheet" href="styles.css" />
</head>
<body>
<span title="[Pg 42]"><a id="Page_42" title="[Pg 42]"></a></span>

<h1>TREDJE SANG.</h1>

<h2>EDSPAKTEN. UTSIGTEN FRA MUREN. TVEKAMPEN MELLEM ALEKSANDROS OG MENELAOS.</h2>

<div class="one"><strong class="big">D</strong>a de var fylket til kamp, hvert folk av de førende fyrster, </div>
<div class="follow">stormet de larmende troer avsted som skrikende fugler. </div>
<div class="follow">Saaledes lyder en tranefloks skrik fra himmelens høider </div>
<div class="follow">naar de har flygtet fra vinterens storm og evige regnskyl. </div>
<div class="follow">Skrikende spiler de vingen og flyr til Okeanos' strømme </div>
<div class="follow">bringende død og fordærv over mænd av pygmaiernes dvergfolk. </div>
<div class="follow">Straks naar morgenen gryr gaar de frem til de blodige kampe. </div>
<div class="follow">Men de akaiiske mænd gik tyst og brændte av kamplyst. </div>
<div class="follow">Kraftig at verne hverandre i kamp var al deres higen. </div>
<div class="follow">Likesom Notos kan sænke paa fjeld den tætteste taake — </div>
<div class="follow">— gjæterne liker den ei; for en tyv er den bedre end natten — </div>
<div class="follow">bare saa langt som man kaster en sten, kan man skimte paa vidden, </div>
<div class="follow">saaledes steg under mændenes fot en hvirvlende støvsky </div>
<div class="follow">op da de stormet avsted, og de ilte i hast over sletten.</div>

<div class="one">Men da de under sin gang var kommet hverandre paa livet, </div>
<div class="follow">stred Aleksandros, den gudfagre helt, blandt de forreste troer. </div>
<div class="follow">Slængt over skulderen bar han et skind av en panter og sverdet, </div>
<div class="follow">der til sin krummede bue; i hver av de kraftige hænder </div>
<div class="follow">svang han et malmhvæsset spyd, og alle de bedste akaier </div>
<div class="follow">egget han frem til at prøve en dyst i en vaagelig tvekamp.</div>

<div class="one">Men da den kampglade helt Menelaos fik se at han stevnet </div>
<div class="follow">fremad med vældige skridt som den første i troernes rækker, </div>
<div class="follow">frydet han sig lik løven som plaget av sulten har fundet </div>
<div class="follow">storvildt i skogen, den hornede hjort eller fjeldenes vildgjet.</div>
<span title="[Pg 43]"><a id="Page_43" title="[Pg 43]"></a></span>
<div class="follow">Graadig fortærer den byttet i hast, skjønt fotrappe hunder </div>
<div class="follow">glubende følger dens spor og den jages av kraftige svende. </div>
<div class="follow">Likesaa glad blev Atrevs' søn, da han saa Aleksandros, </div>
<div class="follow">skjøn som en gud; ti han haabet at nu skulde boleren tugtes. </div>
<div class="follow">Ned ifra stridsvognen sprang han i hast i sin skinnende rustning.</div>

<div class="one">Dog, da den deilige helt Aleksandros saa at han stevnet </div>
<div class="follow">frem i de forreste rækker, da skalv hans hjerte av rædsel. </div>
<div class="follow">Til sine kampfæller vek han i gru og flygtet for døden. </div>
<div class="follow">Som naar man farer tilbake og skjælver fra foten til issen, </div>
<div class="follow">naar man i fjeldenes kløfter faar se den giftige slange — </div>
<div class="follow">— skrækslagen vender man bort sine skridt og kinderne blegner — </div>
<div class="follow">saaledes flygtet den gudfagre helt Aleksandros forfærdet </div>
<div class="follow">hastig tilbake for Atrevs' søn til troernes skare. </div>
<div class="follow">Hektor fik se det og revset ham haardt med haanende tale:</div>

<div class="one">«Ulykkes-Paris, du kvindernes lyst, du fagre forfører! </div>
<div class="follow">Gid at du aldrig var født eller død før du daaret en kvinde! </div>
<div class="follow">Ja, det er dette jeg ønsker, og saa var det visselig bedre </div>
<div class="follow">end at du nu skal være til spot og bli haanet av andre. </div>
<div class="follow">Visst vil akaiernes haarfagre mænd maatte briste i latter, </div>
<div class="follow">de som har trodd at saa fager en mand var en ypperlig kjæmpe. </div>
<div class="follow">Dog, der findes ei kraft i dit sind eller mod i dit hjerte. </div>
<div class="follow">Kan vi vel tro, at en stakkar som du har samlet saa mange </div>
<div class="follow">trofaste svende og sat over hav paa de gyngende snekker, </div>
<div class="follow">færdes blandt fremmede mænd og ranet en yndefuld kvinde, </div>
<div class="follow">frænke av lansesvingende mænd, fra de fjerneste lande, </div>
<div class="follow">bare til bitreste sorg for din far og for landsmænd i byen, </div>
<div class="follow">men til en fryd for fienders flok og dig selv til en skjendsel. </div>
<div class="follow">Ræddes du da for en dyst mot den krigerske helt Menelaos? </div>
<div class="follow">Da fik du se hvilken kjæmpe det er hvis hustru du ranet. </div>
<div class="follow">Ei kunde citaren gavne dig da eller elskovsgudindens </div>
<div class="follow">gaver, din skjønhet og lokkernes pragt, naar du segnet i støvet. </div>
<div class="follow">Sandelig, feigt er troernes folk; ti ellers tilvisse </div>
<div class="follow">laa du forlængst i en kjortel av sten for det onde du voldte.»</div>

<div class="one">Derefter mælte til svar den gudfagre helt Aleksandros: </div>
<div class="follow">«Hektor, din haan er forskyldt; ubillig er ikke din dadel. </div>
<div class="follow">Haardt som en økse er altid dit sind, naar den svunget av manden </div>
<div class="follow">kløvende gaar gjennem træet, som mesteren hugger til sterke </div>
<div class="follow">spanter og kjøl for et skib, og den øker med vælde hans svingkraft.</div>
<span title="[Pg 44]"><a id="Page_44" title="[Pg 44]"></a></span>
<div class="follow">Likesaa sikkert og haardt er det sind du bærer i brystet. </div>
<div class="follow">Læg mig dog ikke til last Afrodites velsignede gaver. </div>
<div class="follow">Ei bør man vise tilbake med spot de herlige gaver </div>
<div class="follow">guderne gir os; ti ingen kan ta av sig selv hvad de skjænker. </div>
<div class="follow">Dersom det tykkes dig nu at jeg selv skal kjæmpe og stride, </div>
<div class="follow">bring da de øvrige troer og alle akaier til sæte; </div>
<div class="follow">la saa mig selv og den krigerske helt Menelaos i kredsen </div>
<div class="follow">møtes i kamp om Hélena selv og alt hendes eie. </div>
<div class="follow">Da kan den seirende helt som tilsidst faar bugt med den anden, </div>
<div class="follow">ta til sit hjem baade kvinden og alt hvad hun eier av skatte. </div>
<div class="follow">Alle I andre kan slutte en pakt og skilles som venner. </div>
<div class="follow">Selv kan I bo i vort frugtbare land; og hine kan vende </div>
<div class="follow">hjem til Akaia og Argos, til deilige kvinder og hester.»</div>

<div class="one">Saa han talte, og hjertelig glad blev Hektor ved svaret. </div>
<div class="follow">Spydstangen grep han paa midten, skred frem gjennem kredsen og trængte</div>
<div class="follow">troernes rækker tilbake. Da stanset de alle med kampen. </div>
<div class="follow">Men mot høvdingen sigtet de haarfagre mænd av Akaia </div>
<div class="follow">skarpt med piler fra buernes streng og kastet med stener. </div>
<div class="follow">Ropte da høit gjennem larmen den mægtige drot Agamemnon: </div>
<div class="follow">«Stans, argeier! og skyt ikke mer, I mænd av Akaia! </div>
<div class="follow">Visst har den straalende Hektor et bud som han agter at melde.»</div>

<div class="one">Saa han talte. Da tystnet de straks og stanset med kampen. </div>
<div class="follow">Hektor tok ordet og talte til begge de ventende hære:</div>

<div class="one">«Hør nu, I troiske mænd og akaier i skinnende rustning, </div>
<div class="follow">hvad Aleksandros har sagt, den mand som voldte os striden. </div>
<div class="follow">Dette er høvdingens bud at troer og alle akaier </div>
<div class="follow">ned paa den mangeernærende jord skal lægge sin rustning. </div>
<div class="follow">Saa skal han selv og den krigerske drot Menelaos alene </div>
<div class="follow">møtes til kamp om Hélena selv og alt hendes eie. </div>
<div class="follow">Den av de tyende som seirer og mestrer den anden i kampen, </div>
<div class="follow">han kan ta til sit hjem baade kvinden og alt hvad hun eier. </div>
<div class="follow">Alle vi andre kan slutte en pakt og skilles som venner.»</div>

<div class="one">Saa han talte, og stille og tyst stod alle og lyttet. </div>
<div class="follow">Derpaa tok ogsaa den høimælte helt Menelaos til orde: </div>
<div class="follow">«Lyt nu ogsaa til mig: ti jeg har de bitreste kvaler </div>
<div class="follow">gjemt i mit bryst; men nu tør jeg tro at akaier og troer </div>
<div class="follow">snarlig kan skilles i fred efter alt det onde I døiet</div>
<span title="[Pg 45]"><a id="Page_45" title="[Pg 45]"></a></span>
<div class="follow">bare for denne vor strid som tilforn Aleksandros begyndte. </div>
<div class="follow">Den av os to som døden skal naa og loddet skal ramme, </div>
<div class="follow">vel, la ham dø; men I andre vil straks kunne skilles som venner. </div>
<div class="follow">Hent to lam, et hvitt og et sort som ofre til solen </div>
<div class="follow">og til den hellige jord, og til Zevs skal vi bringe det tredje. </div>
<div class="follow">Før saa den mægtige Priamos hit, saa selv han kan slutte </div>
<div class="follow">edelig pakt; ti troløse mænd er hans sønner og frække. </div>
<div class="follow">Pakten vi slutter ved Zevs, maa ingen i overmod krænke. </div>
<div class="follow">Mænd som er unge har altid et sind saa flygtig som vinden; </div>
<div class="follow">men naar en gubbe er med, saa skuer han frem og tilbake, </div>
<div class="follow">forat det bedste kan ske for begge de stridende parter.»</div>

<div class="one">Saa han talte til fryd for alle akaier og troer, </div>
<div class="follow">saasom de haabet at nu skulde krigen, den grufulde, ende. </div>
<div class="follow">Hestene drev de tilbake i rad og hoppet av vognen, </div>
<div class="follow">tok sine rustninger av og lagde dem varsomt paa jorden. </div>
<div class="follow">Tæt laa rustning ved rustning, og litet av marken var synlig.</div>

<div class="one">Hektor lot sende til byen i hast to gjæve herolder. </div>
<div class="follow">Lammene bød han dem hente og bringe kong Priamos budet. </div>
<div class="follow">Men Agamemnon lot straks sin herold Taltybios ile </div>
<div class="follow">hen til de stavnkrumme snekker og bød ham at bringe det tredje </div>
<div class="follow">offerlam med, og villig han lød Agamemnons befaling.</div>

<div class="one">Men til den deilige Hélena kom nu Iris som ilbud </div>
<div class="follow">skuffende lik svigerinden, den herlige viv Laodike, </div>
<div class="follow">hende som fordum Antenors søn, hin drot Helikaon </div>
<div class="follow">valgte til hustru, den skjønneste mø blandt Priamos' døtre. </div>
<div class="follow">Hélena fandt hun i hallen; hun vævet en kappe av purpur, </div>
<div class="follow">dobbelt og stor, og hun virket i den mangfoldige kampe </div>
<div class="follow">mellem akaiernes malmklædte mænd og troiske helter, </div>
<div class="follow">som de for hende saa tidt under krigsgudens haand maatte døie. </div>
<div class="follow">Nær hende traadte gudinden, den fotrappe Iris, og mælte: </div>
<div class="follow">«Kom dog, kjære, og se hvad underlig nu de har fore, </div>
<div class="follow">alle de troiske kjæmper og malmklædte mænd av Akaia. </div>
<div class="follow">De som tilforn mot hverandre gik frem til graatsvangre kampe, </div>
<div class="follow">ute paa sletten i glubende lyst til blodige manddrap, </div>
<div class="follow">sitter nu tause og stille, mens kampen er stanset, og hviler </div>
<div class="follow">lænet til skjoldet. De vældige spyd er fæstet i jorden. </div>
<div class="follow">Men Aleksandros, din mand, og den krigerske drot Menelaos</div>
<span title="[Pg 46]"><a id="Page_46" title="[Pg 46]"></a></span>
<div class="follow">har nu i sinde at kjæmpe om dig med de mægtige lanser. </div>
<div class="follow">Den av de tyende som seirer, hans elskede viv skal du kaldes.»</div>

<div class="one">Saaledes talte gudinden og vakte den søteste længsel </div>
<div class="follow">efter den husbond hun elsket tilforn, efter hjem og forældre. </div>
<div class="follow">Skyndsomt hyllet hun sig i det snehvite slør, og fra kamret </div>
<div class="follow">ilte hun hastig avsted og fældte en perlende taare. </div>
<div class="follow">Ei var hun ene; ti to av de tjenende kvinder slog følge, </div>
<div class="follow">Aitra, en datter av Pittevs, og møen den skjønne Klymene. </div>
<div class="follow">Snart var de fremme og naadde den skaiiske port paa sin vandring.</div>

<div class="one">Men i en kreds om Priamos sat ved den skaiiske byport </div>
<div class="follow">troernes raadsherrer samlet. Der sat hin drot Hiketaon, </div>
<div class="follow">krigsgudens ætling, og Pantoos, Klytios, Lampos, Tymoites, </div>
<div class="follow">drotten Antenor og fyrsten Ukalegon, sindige vismænd. </div>
<div class="follow">Alle var graanet forlængst, for gamle til kamp; men paa tinge </div>
<div class="follow">var de veltalende mænd, lik cikader i løvrike lunder, </div>
<div class="follow">naar de i trærne kvidrer sin sang med liflige stemmer. </div>
<div class="follow">Saaledes sat de troiske høvdinger samlet paa taarnet. </div>
<div class="follow">Men da de gamle blev Hélena var, som vandret til porten, </div>
<div class="follow">talte de vingede ord og hvisket i løn til hverandre: </div>
<div class="follow">«Ei kan det undre at troer og malmklædte mænd av Akaia </div>
<div class="follow">længe for saadan en kvinde har lidt og døiet saa meget. </div>
<div class="follow">Skuffende ligner hun jo en himmelsk gudinde av aasyn. </div>
<div class="follow">Dog, saa deilig hun er, maa hun nu drage hjem over havet. </div>
<div class="follow">Ei maa hun dvæle i Troja til kval for os selv og vort avkom.»</div>

<div class="one">Saa de talte. Da kaldte kong Priamos Hélena til sig: </div>
<div class="follow">«Kom, mit elskede barn, og sæt dig en stund ved min side, </div>
<div class="follow">saa du kan se din forrige mand, dine frænder og venner. </div>
<div class="follow">Ikke har <em>du</em> nogen skyld; det er guderne selv som har villet </div>
<div class="follow">styrte mig ind i en jammerfuld krig med akaiernes sønner. </div>
<div class="follow">Da kan du ogsaa faa nævne ved navn denne vældige kjæmpe. </div>
<div class="follow">Si hvem han er den akaiske helt saa stor og saa herlig. </div>
<div class="follow">Vel er der andre som rager med hovedet op over denne; </div>
<div class="follow">endnu saa jeg dog ei for mit blik saa fager en høvding </div>
<div class="follow">eller saa værdig av aasyn. Han ligner en høibaaren konge.»</div>

<div class="one">Straks tok Hélena ordet, den høibaarne kvinde, og svarte: </div>
<div class="follow">«Elskede far, med blygsel og ærefrygt ser jeg dit aasyn. </div>
<div class="follow">Gid jeg saasandt hadde valgt den grufulde død, da jeg fordum </div>
<div class="follow">fulgte din søn og forlot den hjemlige hal og min lille</div>
<span title="[Pg 47]"><a id="Page_47" title="[Pg 47]"></a></span>
<div class="follow">deilige datter og hele min slegt og de kjære veninder. </div>
<div class="follow">Dog det skulde ei ske, og nu maa jeg smelte i taarer. </div>
<div class="follow">Ja jeg skal svare paa alt hvad du spør om og gjerne vil vite. </div>
<div class="follow">Dette er Atrevs' søn, den mægtige drot Agamemnon, </div>
<div class="follow">baade en ypperlig konge og dertil den tapreste spydhelt, </div>
<div class="follow">Fræk som jeg er, har han været min maag — saa sandt han da var det.»</div>

<div class="one">Saa hun talte, og gubben beundret ham storlig og mælte: </div>
<div class="follow">«Atrevs' søn, til held er du født, velsignet av guder. </div>
<div class="follow">Sandelig, mange akaiske mænd maa lyde din vilje. </div>
<div class="follow">Engang kom jeg til frygernes land, hvor rankerne grønnes. </div>
<div class="follow">Der har jeg set et utal av frygiske kjæmper paa stridsvogn, </div>
<div class="follow">Otrevs' folk og Mygdons, en mand som var gudernes like, </div>
<div class="follow">helter som da laa i leir ved elven Sangários' bredder. </div>
<div class="follow">Ja, ti jeg kom dem til hjælp, og som en av dem selv blev jeg regnet, </div>
<div class="follow">da amazonerne kom, de mandhaftige stridbare møer. </div>
<div class="follow">Dog, selv hine var færre i tal end de kjække akaier.»</div>

<div class="one">Derefter spurte den gamle paany, da han øinet Odyssevs: </div>
<div class="follow">«Si mig nu ogsaa, mit elskede barn, hvem dette kan være. </div>
<div class="follow">Lavere er han av vekst end Atrevs' søn Agamemnon; </div>
<div class="follow">bredere dog over skuldre og bryst er helten at se til. </div>
<div class="follow">Hist paa den nærende jord har han lagt sine skinnende vaaben. </div>
<div class="follow">Selv gaar han ordnende om i mændenes flok som en væder. </div>
<div class="follow">Ja, jeg vil ligne ham med en kraftig og tykuldet væder, </div>
<div class="follow">naar i en flok av snehvite faar den kneisende skrider.»</div>

<div class="one">Hélena, Alfaders datter, tok straks til orde og svarte: </div>
<div class="follow">«Manden du ser, er Odyssevs, den raadsnare søn av Laertes. </div>
<div class="follow">Fjernt paa Itakas bjergfulde ø er han baaren og fostret, </div>
<div class="follow">kyndig i alleslags list og en mester i kløktige planer.»</div>

<div class="one">Da tok gubben Antenor, den værdige vismand, til orde, </div>
<div class="follow">«Kvinde, ja visselig talte du sandt; dine ord var de rette. </div>
<div class="follow">Engang tilforn kom helten Odyssevs til os for at melde </div>
<div class="follow">budskap om dig, og den krigerske drot Menelaos var med ham. </div>
<div class="follow">Herberge gav jeg dem selv i mit hus som hædrede gjester. </div>
<div class="follow">Dengang lærte jeg grant deres aasyn og tanker at kjende. </div>
<div class="follow">Var de tilstede i troernes kreds og stod under møtet, </div>
<div class="follow">raget din mand, Menelaos, jo op med skuldrene brede; </div>
<div class="follow">men naar de begge tok sæte, da tyktes Odyssevs os værdigst. </div>
<div class="follow">Formet de saa, med ordenes kunst sine tanker paa tinge,</div>
<span title="[Pg 48]"><a id="Page_48" title="[Pg 48]"></a></span>
<div class="follow">faldt Menelaos' tale ham let, og stemmen var sølvklar. </div>
<div class="follow">Knappe og fyndige faldt hans ord; han brukte ei mange. </div>
<div class="follow">Aldrig forfeilet hans tale sit maal, om han end var den yngste. </div>
<div class="follow">Men naar den kløktige helt Odyssevs stod op i vort møte, </div>
<div class="follow">stod han med sænkede blikke og vendte sit øie mod jorden. </div>
<div class="follow">Aldrig blev staven han holdt, ført frem, ei heller tilbake. </div>
<div class="follow">Fast han holdt den i haand og saa ut som han ingenting sanset. </div>
<div class="follow">En kunde tro han var vred eller ogsaa en hjælpeløs taape. </div>
<div class="follow">Men naar han sendte fra brystet sin vældige klingende malmrøst, </div>
<div class="follow">dryssende ut sine ord saa lette som vinterens snefnug, </div>
<div class="follow">da kunde neppe en dødelig mand holde maal med Odyssevs. </div>
<div class="follow">Da tyktes manden os ikke saa sær, naar vi saa paa hans adfærd.»</div>

<div class="one">Oldingen spurte igjen, da han øinet den vældige Aias: </div>
<div class="follow">«Hvem er dog denne akaiiske helt saa gjæv og saa vældig, </div>
<div class="follow">kjæmpen som rager saa høit med hoved og kraftige skuldre?»</div>

<div class="one">Hélena svarte paany, den langslørte deilige kvinde: </div>
<div class="follow">«Dette er kjæmpen, akaiernes vern, den vældige Aias. </div>
<div class="follow">Hist iblandt kreterne kneiser Idomenevs, sterk som en guddom. </div>
<div class="follow">Rundt om sin fører er samlet i flok de kretiske fyrster. </div>
<div class="follow">Mangen en gang har tilforn den krigerske drot Menelaos </div>
<div class="follow">budt ham et gjestmildt ly i vort hjem, naar han stevnet fra Kreta. </div>
<div class="follow">Alle de andre akaiiske mænd kan jeg tydelig skjelne, </div>
<div class="follow">fyrster jeg kjender saa vel og hvis navne jeg godt kunde nævne; </div>
<div class="follow">men der er to som jeg ikke kan se blandt folkenes drotter, </div>
<div class="follow">Kastor, hin kjæmpe tilvogns, og den armsterke helt Polydevkes </div>
<div class="follow">brødre av mig. Den selvsamme mor har født os til verden. </div>
<div class="follow">Kanske de ikke drog med fra det yndige land Lakedaimon, </div>
<div class="follow">eller saafremt de har fulgt over hav paa de gyngende snekker, </div>
<div class="follow">kvier de sig for at færdes i kamp blandt mændenes skarer, </div>
<div class="follow">frygtende al den skjændsel og spot, jeg arme maa døie.»</div>

<div class="one">Saa hun talte; men begge forlængst var gjemt under mulde </div>
<div class="follow">hist i den nærende jord i det elskede hjem Lakedaimon.</div>

<div class="one">Nu skred herolderne frem med edspaktens ofre i byen. </div>
<div class="follow">Lammene bar de og kvægende vin paa gjeteskinds sækker, </div>
<div class="follow">jordens livsalige frugt, og herolden, den gjæve Idaios, </div>
<div class="follow">bragte de skjønne pokaler av guld og en skinnende bolle. </div>
<div class="follow">Hen til oldingen skred han og manende tok han til orde: </div>
<div class="follow">«Op, Laomedons søn! De ypperste drotter blandt alle</div>
<span title="[Pg 49]"><a id="Page_49" title="[Pg 49]"></a></span>
<div class="follow">gangertumlende troer og malmklædte mænd av Akaia </div>
<div class="follow">ber dig at komme til sletten i hast for at slutte en edspakt; </div>
<div class="follow">men Aleksandros, din søn, og den krigerske drot Menelaos </div>
<div class="follow">agter med lansen at prøve en dyst om den deilige kvinde. </div>
<div class="follow">Den som seirer, skal faa hende selv og alt hendes eie. </div>
<div class="follow">Alle vi andre skal slutte en pakt og skilles som venner. </div>
<div class="follow">Vi skal bo i vort frugtbare land, og hine skal vende </div>
<div class="follow">hjem til Akaia og Argos, til deilige kvinder og hester.»</div>

<div class="one">Saa han talte, og gysende bød den gamle at spænde </div>
<div class="follow">hestene for, og svendene lød i hast hans befaling. </div>
<div class="follow">Priamos selv steg op og strammet de snoede tøiler, </div>
<div class="follow">og paa den pragtfulde vogn tok Antenor sin plads ved hans side. </div>
<div class="follow">Ut gjennem byporten styrte de raskt sine hester til sletten.</div>

<div class="one">Men da de kom til akaiernes hær og troernes fylking, </div>
<div class="follow">steg de fra stridsvognen ned paa den nærende jord, og i stimlen </div>
<div class="follow">vandret de frem blandt akaiernes flok og troernes skarer. </div>
<div class="follow">Mændenes drot Agamemnon stod op fra sin plads og tillike </div>
<div class="follow">helten, den kloke Odyssevs. Frem førte de gjæve herolder </div>
<div class="follow">gudernes hellige ofre og blandet saa vinen i bollen. </div>
<div class="follow">Derefter heldte de rensende vand over kongernes hænder. </div>
<div class="follow">Atrevs' herlige søn trak kniven den skarpe som altid </div>
<div class="follow">hang ved hans lænd ved siden av slagsverdets mægtige skede. </div>
<div class="follow">Ulden fra lammenes nakker han skar, og de gjæve herolder </div>
<div class="follow">delte den ut til de ypperste mænd blandt akaier og troer. </div>
<div class="follow">Inderlig bad saa Atrevs' søn med oprakte hænder: </div>
<div class="follow">«Alfader Zevs, du store, du Idas høilovede hersker! </div>
<div class="follow">Helios, du som alting kan se og alting kan høre! </div>
<div class="follow">Floder og jord, og I som i avgrunden hevnende straffer </div>
<div class="follow">menneskers barn efter døden, saafremt de har svoret en mened. </div>
<div class="follow">Vær vore vidner og vogt den hellige pakt som vi slutter. </div>
<div class="follow">Dersom idag Aleksandros kan fælde i kamp Menelaos, </div>
<div class="follow">la ham da faa baade Hélena selv og alt hendes eie, </div>
<div class="follow">medens vi selv vender hjem over hav paa de gyngende skibe. </div>
<div class="follow">Men saafremt Menelaos kan fælde i kamp Aleksandros, </div>
<div class="follow">da skal troerne gi baade hende og godset tilbake, </div>
<div class="follow">dertil betale en rimelig bot til akaiernes sønner, </div>
<div class="follow">en som ogsaa den kommende slegt for altid kan mindes. </div>
<div class="follow">Men hvis den mægtige Priamos selv og Priamos' sønner</div>
<span title="[Pg 50]"><a id="Page_50" title="[Pg 50]"></a></span>
<div class="follow">negter at gi os en bot, saafremt Aleksandros blir fældet, </div>
<div class="follow">da skal jeg visselig bli hvor jeg er og kjæmpe om boten, </div>
<div class="follow">indtil jeg faar hvad jeg kræver og krigen er kjæmpet til ende.»</div>

<div class="one">Saa han talte og stak gjennem lammenes struper det grumme </div>
<div class="follow">knivblad av kobber og la de sprællende kropper paa jorden. </div>
<div class="follow">Livet var sluknet i hast, ti kobberet røvet dem kraften. </div>
<div class="follow">Derefter øste de vin fra bollen i bægre og heldte </div>
<div class="follow">drikoffer ut og rettet en bøn til de evige guder. </div>
<div class="follow">Mangen akaier talte da saa og mangen en troer: </div>
<div class="follow">«Zevs, høilovet og stor, og alle I evige guder! </div>
<div class="follow">Maatte det troløse folk som først monne bryte vor edspakt, </div>
<div class="follow">rammes saa hjernerne sprøiter paa jord som vinen vi ofrer, </div>
<div class="follow">fædres og barns; maatte fremmede mænd deres hustruer skjende.»</div>

<div class="one">Saa de talte; men Kronos' søn bønhørte dem ikke. </div>
<div class="follow">Derefter talte iblandt dem kong Priamos, Dardanos' ætling: </div>
<div class="follow">«Hør mig samtlige troer og malmklædte mænd av Akaia. </div>
<div class="follow">Selv vil jeg nu vende hjem til det stormomsusede Troja. </div>
<div class="follow">Ei kan jeg holde det ut at se for mit øie en tvekamp </div>
<div class="follow">mellem min elskede søn og den krigerske drot Menelaos. </div>
<div class="follow">Visselig vet kun Zevs og alle de evige guder </div>
<div class="follow">hvo av de tvende skal finde sin død efter skjæbnens beslutning.»</div>

<div class="one">Saaledes talte den herlige drot og lagde paa vognen </div>
<div class="follow">lammene ned og selv steg han op og fattet om tøilen, </div>
<div class="follow">og paa den pragtfulde vogn tok Antenor sin plads ved hans side </div>
<div class="follow">Derefter kjørte de begge i hast tilbake til Troja.</div>

<div class="one">Hektor, Priamos' søn, og den herlige høvding Odyssevs </div>
<div class="follow">maalte nu ut en plads og la i hjelmen av kobber </div>
<div class="follow">lodder for begge og rystet dem vel og raadspurte skjæbnen, </div>
<div class="follow">hvem av de tvende der først skulde slynge den malmtunge lanse. </div>
<div class="follow">Mændene bad og løftet mot guderne op sine hænder. </div>
<div class="follow">Mangen akaier talte da saa og mangen en troer: </div>
<div class="follow">«Alfader Zevs, du store, du Idas høilovede hersker! </div>
<div class="follow">Den som til alles fordærv har øvet saa skammelig gjerning, </div>
<div class="follow">la ham faa segne i døden og vandre til Hades' bolig; </div>
<div class="follow">men la os andre faa sluttet forlik og skilles som venner.»</div>

<div class="one">Saa de talte; da rystet den hjelmbuskvaiende Hektor </div>
<div class="follow">hjelmen med bortvendt blik, og ut sprang Paris' kamplod. </div>
<div class="follow">Mændene satte sig alle i rad ved de fotrappe hester,</div>
<span title="[Pg 51]"><a id="Page_51" title="[Pg 51]"></a></span>
<div class="follow">der hvor enhver hadde bundet sit spand og lagt sine vaaben; </div>
<div class="follow">men Aleksandros, den haarfagre Hélenas herlige husbond </div>
<div class="follow">fæstet om skuldre og bryst den prægtige skinnende rustning. </div>
<div class="follow">Nede om læggene spændte han først de skjærmende skinner, </div>
<div class="follow">skjønne, med spænder av sølv som fæstet dem godt om hans ankler. </div>
<div class="follow">Derefter trak han sin bror Lykaons funklende brynje </div>
<div class="follow">over det hvælvede bryst, og den passet som var den hans egen. </div>
<div class="follow">Men over skuldrene hængte han først sit slagsverd av kobber, </div>
<div class="follow">prydet med nagler av sølv, og derpaa det mægtige malmskjold, </div>
<div class="follow">satte saa hjelmen paa hoved, skjønt hamret med hestehaars hjelmbusk. </div>
<div class="follow">Frygtelig nikket den vaiende busk fra hans kraftige hoved. </div>
<div class="follow">Derefter tok han det vældige spyd som passet i næven. </div>
<div class="follow">Likesaa akslet den krigerske drot Menelaos sin rustning. </div>
<div class="follow">Men da de, hver i sin flok, var rustet med vaaben og verge, </div>
<div class="follow">stevnet de midt gjennem troernes hær og akaiernes fylking. </div>
<div class="follow">Blikket var barskt, og undrende skræk grep alle som saa dem, </div>
<div class="follow">baade blandt troernes mænd og akaiernes malmklædte skarer. </div>
<div class="follow">Midt paa den utmaalte plads skred de frem, og nær ved hinanden </div>
<div class="follow">stanset de, vrede i hu, og truende svang de sin lanse. </div>
<div class="follow">Slynget da først Aleksandros sin vældige lanse og rammet </div>
<div class="follow">midt i det kredsrunde skjold som dækket den gjæve Atreide. </div>
<div class="follow">Kobberet kløvde dog ikke hans vern; ti spidsen blev bøiet </div>
<div class="follow">krum mot det mægtige skjold; men Atrevs' søn Menelaos </div>
<div class="follow">stormet nu frem med en inderlig bøn til Zevs i det høie: </div>
<div class="follow">«Alfader Zevs! aa, und mig dog hevn over ham som i hovmod </div>
<div class="follow">krænket mig først, og dræp ved min haand hin helt Aleksandros. </div>
<div class="follow">Da vil saa mangen en mand endog blandt de sildige slegter </div>
<div class="follow">vogte sig vel for at krænke en vert som huset ham gjestfrit»</div>

<div class="one">Saa han talte og slynget med kraft den vældige lanse </div>
<div class="follow">mot Aleksandros og traf med dens odd hans kredsrunde malmskjold. </div>
<div class="follow">Tvers gjennem høvdingens skinnende skjold gik lansen, den sterke, </div>
<div class="follow">og gjennem panserets hamrede malm blev den drevet med vælde. </div>
<div class="follow">Spydsodden snittet en flænge i kjortelen like ved lysken. </div>
<div class="follow">Dog, han bøide sig hastig og undgik døden, den sorte. </div>
<div class="follow">Derefter drog Menelaos sit sverd med de sølvblanke nagler, </div>
<div class="follow">hævet sig høit og hug mot den skjærmende hjelm, men forgjæves. </div>
<div class="follow">Knækket i stumper og stykker faldt slagsverdet ut av hans hænder. </div>
<div class="follow">Atrevs' søn saa op mot den hvælvede himmel og sukket:</div>
<span title="[Pg 52]"><a id="Page_52" title="[Pg 52]"></a></span>
<div class="follow">«Alfader Zevs! saa grusom som du er ingen blandt guder. </div>
<div class="follow">Visselig haabet jeg nu at faa hevn for Paris' udaad. </div>
<div class="follow">Dog, min sverdklinge brast i de kraftige næver, og lansen </div>
<div class="follow">slynget forgjæves jeg ut av min haand; jeg rammet ham ikke.»</div>

<div class="one">Saa han talte og skyndte sig frem og grep om den tætte </div>
<div class="follow">hestehaars busk og slæpte ham hen mot de gjæve akaier. </div>
<div class="follow">Hjelmens forsirede rem som var spændt under høvdingens hake </div>
<div class="follow">trykket ham haardt under halsen saa myk og kvalte ham næsten. </div>
<div class="follow">Visselig hadde han slæpt ham avsted med uvisnelig hæder, </div>
<div class="follow">hvis ikke Alfaders barn Afrodite straks hadde set det. </div>
<div class="follow">Skindremmen sterk lot hun briste, av seigeste oksehud skaaret. </div>
<div class="follow">Tom var den straalende hjelm som fulgte hans vældige næve. </div>
<div class="follow">Slængte da helten den hen til akaiernes malmklædte sønner. </div>
<div class="follow">Hvirvlende for den avsted og blev grepet av trofaste venner. </div>
<div class="follow">Rasende styrtet han fremad paany for at støte sin uven </div>
<div class="follow">ned med sin lanse; men lekende let Afrodite ham rykket </div>
<div class="follow">bort med guddommelig magt og hyllet ham ind i en taake. </div>
<div class="follow">Derefter satte hun ham i det røkelseduftende kammer, </div>
<div class="follow">medens hun gik for at kalde paa Hélena. Snart var hun fundet </div>
<div class="follow">hist paa det kneisende taarn i en kreds av troiske kvinder. </div>
<div class="follow">Rørte hun da hendes deilige slør med haanden og talte </div>
<div class="follow">skuffende lik av aasyn og vekst en aldrende kvinde, </div>
<div class="follow">spindersken, hun som spandt hendes fineste uld, da hun bodde </div>
<div class="follow">hist i sit hjem Lakedaimon, og hvem hun saa høit hadde elsket. </div>
<div class="follow">Skuffende lik den gamle tok straks Afrodite til orde: </div>
<div class="follow">«Følg mig! Din mand Aleksandros har sendt mig og ber dig at komme </div>
<div class="follow">straks til dit hjem. Han sitter saa skjøn i de straalende stasklær </div>
<div class="follow">hist paa den utskaarne seng i det røkelseduftende kammer. </div>
<div class="follow">Ei skulde en kunne tro at han kom fra en kamp; men at helten </div>
<div class="follow">agtet til dansen at gaa, eller hvilte sig ut efter dansen.»</div>

<div class="one">Saa hun talte, men vakte kun harm i hustruens hjerte, </div>
<div class="follow">og da hun saa for sit blik gudindens fortryllende nakke, </div>
<div class="follow">barmen saa yndig og fuld og de sælsomt funklende øine, </div>
<div class="follow">gyste hun, farende sammen i gru, og mælte omsider: </div>
<div class="follow">«Slemme gudinde, hvi frister du lumsk at daare mig arme? </div>
<div class="follow">Vil du nu føre mig længer avsted til fremmede byer </div>
<div class="follow">enten i Frygien eller Maioniens yndige dale, </div>
<div class="follow">dersom blandt menneskers barn du der har en yngling du elsker?</div>
<span title="[Pg 53]"><a id="Page_53" title="[Pg 53]"></a></span>
<div class="follow">Er det fordi Menelaos i kamp med din ven Aleksandros </div>
<div class="follow">seiret fornys og nu vil føre mig lumpne tilbake, </div>
<div class="follow">si, er det derfor du nu saa smiskende staar ved min side? </div>
<div class="follow">Sæt dig dog hen til din ven! vik bort fra gudernes veier! </div>
<div class="follow">Vend ikke om og sæt ikke mer din fot paa Olympen! </div>
<div class="follow">Nei, la ham aldrig faa ro, men vogt ham i klagende elskov, </div>
<div class="follow">indtil han fører dig hjem som sin viv, eller gjør dig til frille. </div>
<div class="follow">Selv vil jeg ikke gaa dit — foragtelig vilde det være — </div>
<div class="follow">blot for at dele hans leie; ti da vilde troernes kvinder </div>
<div class="follow">haane mig alle som én, og av sorg har jeg nok i mit hjerte.»</div>

<div class="one">Derefter svarte paany Afrodite i flammende vrede: </div>
<div class="follow">«Tir mig ikke, du frække! Jeg kunde vel ellers i vrede </div>
<div class="follow">slippe dig helt og hate dig vildt som jeg elsket dig hittil, </div>
<div class="follow">og mellem troernes mænd og danaerne listelig øke </div>
<div class="follow">hatet paany, saa du selv maatte dø som en æreløs tøite.»</div>

<div class="one">Saa hun talte, og Hélena, datter av Zevs, blev forfærdet </div>
<div class="follow">Skrækslagen hyllet hun sig i sit slør og vandret i taushet, </div>
<div class="follow">skjult for de troiske kvinder og fulgte den høie gudinde. </div>
<div class="follow">Men da de naadde i hast Aleksandros' herlige bolig, </div>
<div class="follow">skyndte de tjenende kvinder sig straks, enhver til sin syssel, </div>
<div class="follow">medens den deilige husfrue gik til sit høienloftskammer. </div>
<div class="follow">Der tok straks Afrodite, den smilende elskovsgudinde, </div>
<div class="follow">stolen og satte den hen til den deilige helt Aleksandros. </div>
<div class="follow">Hélena, aigissvingerens barn, tok plads ved hans side. </div>
<div class="follow">Harmfuld vendte hun øinene bort og haante sin husbond: </div>
<div class="follow">«Hjem er du kommet fra krigen. Aa, gid du var falden paa valen, </div>
<div class="follow">knuget i knæ av den vældige helt, som før var min husbond! </div>
<div class="follow">Før har du skrytt av at mestre den krigerske drot Menelaos </div>
<div class="follow">baade i styrke og armenes kraft og i kjækhet med lansen. </div>
<div class="follow">Vel, saa skynd dig nu atter avsted og æsk Menelaos </div>
<div class="follow">endnu engang til drabelig kamp! Aa nei, la det være. </div>
<div class="follow">Stans, hvis du lyder mit raad, og vaag ikke mere i daarskap </div>
<div class="follow">atter at gaa til en dyst mot den haarfagre helt Menelaos. </div>
<div class="follow">Da blev du sikkerlig fældet i hast av hans vældige lanse.»</div>

<div class="one">Derpaa tok Paris til orde og svarte med lokkende tale: </div>
<div class="follow">«Hustru, aa pin dog ikke mit sind med de bitreste haansord! </div>
<div class="follow">Dennegang hjalp Atene i løn Menelaos til seier. </div>
<div class="follow">Næstegang seirer vel jeg; ogsaa jeg har hjælpende guder.</div>
<span title="[Pg 54]"><a id="Page_54" title="[Pg 54]"></a></span>
<div class="follow">Kom, la os gaa til vort leie og frydes i ømmeste elskov. </div>
<div class="follow">Aldrig har kjærlighet saa omtaaket mit sind og mit hjerte, </div>
<div class="follow">ikke engang da jeg hist fra dit yndige hjem Lakedaimon </div>
<div class="follow">førte dig bort over hav paa de gyngende snekker og hvilte </div>
<div class="follow">førstegang ømt i din favn paa Kranaes yndige fjeldø, </div>
<div class="follow">slik som jeg elsker dig nu og bæver i søteste længsel.»</div>

<div class="one">Saa han talte og gik til sin seng, og hustruen fulgte.</div>

<div class="one">Disse gik begge til ro paa det deilige utskaarne leie; </div>
<div class="follow">men som et glubende dyr gik Atrevs' søn gjennem skaren </div>
<div class="follow">speidende efter den herlige helt Aleksandros paa valen. </div>
<div class="follow">Ingen av troernes mænd eller hjælperne kunde dog melde </div>
<div class="follow">Atrevs' krigerske søn, hvor Paris han nu kunde finde. </div>
<div class="follow">Dersom en mand hadde set ham, han hadde ei skjult ham av venskap </div>
<div class="follow">ti han var hatet av samtlige mænd som døden den sorte. </div>
<div class="follow">Derpaa tok mændenes drot Agamemnon til orde og mælte: </div>
<div class="follow">«Hør mig, dardaner og troiske mænd og hjælpende skarer! </div>
<div class="follow">Seiret har aabenbart nu den krigerske drot Menelaos. </div>
<div class="follow">Gi os da Hélena selv og alt hendes eie tilbake. </div>
<div class="follow">Saa skal I ogsaa betale en bot som rimelig tykkes, </div>
<div class="follow">en som selv av den kommende slegt kan mindes for altid.»</div>

<div class="one">Saaledes talte Atreiden, og alle akaierne jublet.</div>
</body>
</html>