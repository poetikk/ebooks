<?xml version="1.0" encoding="utf-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="nb-NO" dir="ltr"
lang="nb-NO">
<head>
  <title>FEMTENDE SANG. - TROERNE DRIVES BORT FRA SKIBENE.</title>
  <link rel="stylesheet" href="styles.css" />
</head>
<body>
<span title="[Pg 249]"><a id="Page_249" title="[Pg 249]"></a></span>

<h1>FEMTENDE SANG.</h1>

<h2>TROERNE DRIVES BORT FRA SKIBENE.</h2>

<div class="one"><strong class="big">M</strong>en da de kom paa sin flugt over pælenes række og graven,</div>
<div class="follow">og for danaernes haand mangfoldige helter var faldne,</div>
<div class="follow">stanset de op og slog sig til ro ved de forspændte vogner,</div>
<div class="follow">bleke av lammende skræk. Da vaagnet paa toppen av Ida</div>
<div class="follow">Zevs av sin kvægende søvn hos den guldstoltronende Hera.</div>
<div class="follow">Straks stod han op og saa for sit blik akaier og troer,</div>
<div class="follow">disse i sansesløs flugt, mens Argos’ mænd og Poseidon,</div>
<div class="follow">havdypets hersker, forfulgte dem haardt i vildeste tummel.</div>
<div class="follow">Saa han da Hektor som laa i en kreds av trofaste venner</div>
<div class="follow">ute paa sletten. Hans bryst gik tungt, og i lammende dvale</div>
<div class="follow">brækket han blod; ti svak var han ei den kjæmpe som traf ham.</div>
<div class="follow">Guders og mennekers far blev grepen av ynk, da han saa ham.</div>
<div class="follow">Truende rynket han barsk sine bryn og talte til Hera:</div>
<div class="follow">«Hera, forvisst er det dig som lumsk og listig har stanset</div>
<div class="follow">Hektor med svig i hans kamp og jaget hans svende paa flugten.</div>
<div class="follow">Ja, jeg vet ikke ret; men jeg burde vel først la dig smake</div>
<div class="follow">atter min svepe og gi dig din løn for din listige ondskap.</div>
<div class="follow">Mindes du ei da du svævet saa høit og jeg hængte de tvende</div>
<div class="follow">ambolters vegt ved føtterne fast og bandt dine hænder</div>
<div class="follow">sammen med lænker av guld. Da hang du i himmelens skyer.</div>
<div class="follow">Guderne fnyste av harm paa det høie Olympos; men ingen</div>
<div class="follow">magtet at komme dig nær og løse dig. Den jeg fik fat paa,</div>
<div class="follow">grep jeg og kastet ham ut over terskelen, indtil han styrtet</div>
<div class="follow">halvdød til jorden; men end ikke da vilde smerten den grumme</div>
<div class="follow">slippe min sjæl for min herlige søn den gjæve Herakles,</div>
<span title="[Pg 250]"><a id="Page_250" title="[Pg 250]"></a></span>
<div class="follow">han som du jog over vildene hav, da du lumskelig lokket</div>
<div class="follow">vindenes lydige hær og Boreas hjalp dig at drive</div>
<div class="follow">ædlingen over til Kôs, hin ø med de velbygde byer.</div>
<div class="follow">Derfra frelste jeg selv min søn og førte ham atter</div>
<div class="follow">hjem til Argos, til gangernes land, da han mangt hadde døiet.</div>
<div class="follow">Slikt vil jeg minde dig om for at selv du kan stanse med svigen,</div>
<div class="follow">og kan faa se om du gavnet din sak ved elskov og favntak</div>
<div class="follow">nu da du snek dig fra guderne bort og daaret mig listig.»</div>

<div class="one">Saa han talte, da skalv den mørkøide, værdige Hera.</div>
<div class="follow">Straks gav hun svar og talte med vingede ord til sin husbond:</div>
<div class="follow">«Jorden skal være mit vidne og himmelens mægtige hvælving,</div>
<div class="follow">Styks, som strømmer i dypet, hin elv som de salige guder</div>
<div class="follow">nævner med hemmelig gru, naar de sverger de dyreste eder.</div>
<div class="follow">Ja, ved dit hellige hode, ved leiet hvor engang jeg hvilte</div>
<div class="follow">først som din brud, — og ved det vil jeg ei kunne sverge en mened:</div>
<div class="follow">Jeg har ei egget Poseidon, hin jordryster sterk, til at volde</div>
<div class="follow">Hektor og troerne jammer og nød og hjælpe de andre.</div>
<div class="follow">Nei, men han drives vel frem av sin harm og er grepet av medynk,</div>
<div class="follow">nu naar han ser akaiernes nød ved de hurtige snekker.</div>
<div class="follow">Selv skal jeg gjerne gi guden et raad og be ham at drage</div>
<div class="follow">dit hvor du leder hans gang, du drot for de sortnende skyer.»</div>

<div class="one">Saa hun talte, og guders og menneskers far maatte smile.</div>
<div class="follow">Talte han da med vingede ord til sin hustru og mælte:</div>
<div class="follow">«Aa, om du nu fra idag, du mørkøide, værdige Hera</div>
<div class="follow">tænkte og vilde som jeg, naar du sat blandt de evige guder,</div>
<div class="follow">da maatte havguden straks, om det end var saare uvillig,</div>
<div class="follow">ændre sit sind og gjøre som du og jeg maatte ønske.</div>
<div class="follow">Er det nu virkelig saa at du taler den skjæreste sandhet,</div>
<div class="follow">gaa da i hast til gudernes kreds og sørg for at kalde</div>
<div class="follow">hit baade Iris og Foibos, min søn, hin mester med buen.</div>
<div class="follow">Hen til akaiernes malmklædte hær skal den fotrappe Iris</div>
<div class="follow">gaa for at melde Poseidon, den mægtige drot, som min vilje</div>
<div class="follow">at han skal stanse med kamp og skynde sig hjem til sin bolig.</div>
<div class="follow">Foibos Apollon skal egge til kamp den straalende Hektor,</div>
<div class="follow">og i hans barm skal han indblæse mod, saa han glemmer de grumme</div>
<div class="follow">smerter som piner ham nu i hans sjæl, og saa skal han drive</div>
<div class="follow">alle akaier tilbake og slaa dem med lammende rædsel.</div>
<div class="follow">Da skal de ty paa sin flugt til Akillevs’ toftede snekker.</div>
<span title="[Pg 251]"><a id="Page_251" title="[Pg 251]"></a></span>
<div class="follow">Pelevs’ søn skal sende sin ven Patroklos til striden.</div>
<div class="follow">Ham skal den straalende Hektor i kamp ta av dage med lansen</div>
<div class="follow">utenfor Ilions mur, naar han først har fældet en mængde</div>
<div class="follow">kraftige mænd og min herlige søn, den gjæve Sarpedon.</div>
<div class="follow">Hektor skal dø for Akillevs’ haand til hevn for Patroklos.</div>
<div class="follow">Men i den kommende tid vil jeg styre det saa at de stadig</div>
<div class="follow">drives fra skibene bort, til akaierne engang kan storme</div>
<div class="follow">Ilions kneisende by ved et raad av den høie Atene.</div>
<div class="follow">Før vil jeg ei kunne dæmpe min harm eller taale at andre</div>
<div class="follow">evige guder skal laane sin hjælp til danaernes stridsmænd,</div>
<div class="follow">førend Akillevs, Pelevs’ søn, har faat hvad han ønsker,</div>
<div class="follow">det som jeg fordum har lovet ham dyrt med et nik av mit hode,</div>
<div class="follow">dengang da Tetis tok fat om mit knæ og den skjønne gudinde</div>
<div class="follow">bad mig saa bønlig at hædre hin stadomstyrter Akillevs.»</div>

<div class="one">Saaledes lød hans bud, og den armhvite Hera var lydig.</div>
<div class="follow">Fôr hun da op til det høie Olymp fra toppen av Ida.</div>
<div class="follow">Likesaa rask som tankernes flugt hos en mand som har vanket</div>
<div class="follow">vidt over jorderigs kreds og lønlig i hjertet sig ønsker:</div>
<div class="follow">«Gid jeg var der eller der!» naar minderne vækker hans længsel;</div>
<div class="follow">likesaa ivrig og rask fløi Hera, den høie gudinde.</div>
<div class="follow">Snart kom hun hjem til det høie Olymp, og de evige guder</div>
<div class="follow">traf hun forsamlet i Alfaders hal, og de reiste sig alle,</div>
<div class="follow">straks da de saa hende komme, og hilste med funklende bægre.</div>
<div class="follow">Dog, de øvrige ænset hun ei, men av Temis’ hænder</div>
<div class="follow">tok hun et bæger; ti hun løp først gudinden i møte.</div>
<div class="follow">Talte hun da med vingede ord til den værdige Hera:</div>
<div class="follow">«Hera, hvi kommer du hit? Du tykkes mig ganske forstyrret.</div>
<div class="follow">Aa, nu har Kronos’ søn, din husbond, visselig skræmt dig.»</div>

<div class="one">Talte da straks gudinden, den armhvite Hera, og svarte:</div>
<div class="follow">«Spar mig, Temis, og spør ikke saa; ti selv maa du vite</div>
<div class="follow">hvordan hans sindelag er, hvor voldsom og haard han kan være.</div>
<div class="follow">Gaa du blandt guderne først til det herlige maaltid i hallen.</div>
<div class="follow">Snart skal baade du selv og samtlige guder faa høre</div>
<div class="follow">alt hvad Zevs lar os vite av skjendige planer, og neppe</div>
<div class="follow">tror jeg at alle vil glædes derved, hverken mænd eller guder,</div>
<div class="follow">selv om der endnu er dem som kan frydes ved maaltidets glæder.»</div>

<div class="one">Saaledes lød hendes ord, og den værdige Hera tok sæte.</div>
<div class="follow">Guderne fnyste i Alfaders hal, og om hendes læber</div>
<span title="[Pg 252]"><a id="Page_252" title="[Pg 252]"></a></span>
<div class="follow">spillet et haanende smil; dog glattedes ei hendes pande</div>
<div class="follow">over de blaasorte bryn, men vred tok gudinden til orde:</div>
<div class="follow">«Aa, vi er barnslige taaper, som vredes paa Zevs i vor daarskap</div>
<div class="follow">og som har lyst til at stanse hans færd og gaa ham paa livet</div>
<div class="follow">enten med ord eller vold. Han ænser os ikke det mindste</div>
<div class="follow">hist hvor han sitter; ti svimlende høit over alle os andre</div>
<div class="follow">evige guder tror han at staa i magt og i vælde.</div>
<div class="follow">Hver faar da føielig finde sig i det onde han sender.</div>
<div class="follow">Ja, jeg maa tro at ulykken alt har rammet vor krigsgud.</div>
<div class="follow">Nys er Askálafos fældet i strid, hin helt som den sterke</div>
<div class="follow">Ares har nævnt som sin søn og har elsket blandt mennesker høiest.»</div>

<div class="one">Saaledes talte gudinden. Da slog den vældige Ares</div>
<div class="follow">hænderne haardt mot de kraftige laar og skrek i sin vaande:</div>
<div class="follow">«Guder som bor i olympiske hjem! I maa ikke harmes,</div>
<div class="follow">om jeg vil gaa for at hevne min søn til akaiernes snekker,</div>
<div class="follow">skulde jeg end bli rammet av Zevs med lynet og ligge</div>
<div class="follow">midt i en dynge av lik paa det blodige leie i støvet.»</div>

<div class="one">Saa han talte, og Flugten og Rædselen bød han at spænde</div>
<div class="follow">hestene for og akslet i hast sin straalende rustning.</div>

<div class="one">Nu vilde visselig Zevs end mer ustyrlig ha raset</div>
<div class="follow">vildt i utæmmelig vrede og harm mot de evige guder,</div>
<div class="follow">hvis ikke Pallas Atene i angst for gudernes skjæbne</div>
<div class="follow">straks hadde reist sig fra stolen og ilet i hast gjennem døren.</div>
<div class="follow">Rev hun da raskt fra hans hode hans hjelm og fra skuldrene skjoldet.</div>
<div class="follow">Ut av hans vældige haand hun vristet den malmtunge lanse,</div>
<div class="follow">satte den bort og skjendte med fynd paa den stormende Ares:</div>
<div class="follow">«Rasende galning, det blir dit fordærv. Si, har du da ikke</div>
<div class="follow">ører at høre med? Gaar du da rent fra sans og fra samling?</div>
<div class="follow">Hører du ei hvad hun sier, gudinden, den armhvite Hera,</div>
<div class="follow">hun som jo netop er kommet fra Zevs, den olympiske hersker?</div>
<div class="follow">Vil du da tømme tilbunds dit ulykkes bæger og vende</div>
<div class="follow">tvungen og skamfuld i sind til Olympen tilbake og volde</div>
<div class="follow">alle os andre, saa mange vi er, utallige kvaler?</div>
<div class="follow">Ja, ti straks vil han skynde sig bort fra akaier og troer.</div>
<div class="follow">Hjem vil han gaa til Olymp forat tumle os om i sin vrede.</div>
<div class="follow">En efter en vil han gripe os fat, uskyldig og skyldig.</div>
<div class="follow">Lyd da mit raad og la fare din harm for sønnen, den gjæve.</div>
<div class="follow">Mangen en helt som var bedre end han i armenens kræfter,</div>
<span title="[Pg 253]"><a id="Page_253" title="[Pg 253]"></a></span>
<div class="follow">faldt jo tilforn, eller falder tilsidst; for svært vil det vorde</div>
<div class="follow">altid at frelse hver dødelig mand som blandt mennesker fødtes.»</div>

<div class="one">Saa hun talte og bragte den stormende Ares til sæte.</div>
<div class="follow">Nu lot den værdige Hera Apollon kalde fra hallen</div>
<div class="follow">sammen med Iris, som iler med bud mellem salige guder.</div>
<div class="follow">Derefter talte hun saa med vingede ord til dem begge:</div>
<div class="follow">«Vit, det er Alfaders bud at I straks skal ile til Ida.</div>
<div class="follow">Men naar I kommer derhen og stedes for Alfaders aasyn,</div>
<div class="follow">gjør ham da begge tillags i alt hvad han ønsker og byder.»</div>

<div class="one">Da hendes tale var endt, gik den værdige Hera tilbake.</div>
<div class="follow">Atter til sæte hun gik; men hine fløi bort fra Olympen.</div>
<div class="follow">Oppe paa Ida, hvor bækkene gaar og vilddyr har hjemme,</div>
<div class="follow">fandt de paa Gargarostinden den viden skuende hersker,</div>
<div class="follow">Kronos’ søn, og han sat i et slør av duftende skyer.</div>
<div class="follow">Da de var fremme og kom for den mægtige skysamlers aasyn,</div>
<div class="follow">stanset de brat, og han vrededes ei i sit sind, da han saa dem,</div>
<div class="follow">saasom de straks hadde lystret et bud fra hans elskede hustru.</div>
<div class="follow">Først lød herskerens vingede ord til den fotrappe Iris:</div>
<div class="follow">«Skynd dig, hurtige Iris, og meld til drotten Poseidon</div>
<div class="follow">alt hvad jeg sier, og ta ikke feil naar du bringer mit budskap.</div>
<div class="follow">Byd ham at stanse den blodige kamp og ile fra striden</div>
<div class="follow">enten til gudernes kreds eller ned i det herlige havdyp.</div>
<div class="follow">Dersom han ikke vil lyde mit bud, men trodser min vilje,</div>
<div class="follow">da faar han efterpaa tænke sig om i sit sind og sit hjerte,</div>
<div class="follow">om han, saa sterk som han er, tør vaage at staa, naar jeg kommer.</div>
<div class="follow">Jeg er den ældste av aar, og jeg tror at jeg ogsaa i styrke</div>
<div class="follow">mestrer ham let; men han drister sig til i sit hjerte at tro sig</div>
<div class="follow">like i kræfter med mig, for hvem ogsaa andre maa ræddes.»</div>

<div class="one">Saaledes talte han barsk, og den stormsnare Iris var lydig.</div>
<div class="follow">Ned til det hellige Troja hun fôr fra toppen av Ida.</div>
<div class="follow">Som naar fra skyen den fykende sne eller iskolde hagel</div>
<div class="follow">farer for vældige kast av Boreas’ klarnende byger,</div>
<div class="follow">likesaa stormsnart fôr hun avsted, den vingede Iris.</div>
<div class="follow">Trædende nær til den herlige jordryster tok hun til orde:</div>
<div class="follow">«Hersker som favner vor jord, du drot med de kulsorte lokker!</div>
<div class="follow">Hit fra den aigissvingende Zevs er jeg kommet med budskap.</div>
<div class="follow">Alfader bød dig at stanse med kamp og ile fra striden</div>
<div class="follow">enten til gudernes kreds eller ned i det herlige havdyp.</div>
<span title="[Pg 254]"><a id="Page_254" title="[Pg 254]"></a></span>
<div class="follow">Dersom du ikke vil lyde hans bud, men trodser hans vilje,</div>
<div class="follow">truet han med at ogsaa han selv skulde komme og kjæmpe</div>
<div class="follow">ansigt til ansigt. Han raader dig dog til at fly for hans næver.</div>
<div class="follow">Han er den ældste av aar og tror at han ogsaa i styrke</div>
<div class="follow">mestrer dig let; men du drister dig til i dit hjerte at tro dig</div>
<div class="follow">like i kræfter med ham, for hvem ogsaa andre maa ræddes.»</div>

<div class="one">Da tok den herlige jordryster vred til orde og svarte:</div>
<div class="follow">«Sandelig, sterk som han er, tar han munden for fuld, hvis han agter,</div>
<div class="follow">skjønt vi er like i ret, med vold at tvinge min vilje.</div>
<div class="follow">Ti vi er trende i tal, vi sønner av Kronos og Reia,</div>
<div class="follow">Zevs og jeg selv og Hades som hersker blandt skygger i dypet.</div>
<div class="follow">Tredelt blev alt som er til, og hver fik sin værdighet tilmaalt.</div>
<div class="follow">Jeg fik det graalige hav til evindelig odel og eie,</div>
<div class="follow">da vi trak lod, men Hades blev drot i det taakede mørke.</div>
<div class="follow">Zevs fik himmelens hvælv blandt skyer som æterens hersker.</div>
<div class="follow">Hittil har jorden og høien Olymp været fælles for alle.</div>
<div class="follow">Derfor staar ikke min hu til at vike for Zevs. La ham rolig</div>
<div class="follow">bli paa den del som han fik, om han end er aldrig saa mægtig.</div>
<div class="follow">La ham ei skræmme med nævernes kraft, som var jeg en usling!</div>
<div class="follow">Snarere sømmet det sig om han skræmte med voldsomme trusler</div>
<div class="follow">alle de guder hvis ophav han er, sine døtre og sønner.</div>
<div class="follow">De maa jo lystre hans bud og hans vink; ti dem kan han tvinge.»</div>

<div class="one">Straks tok Iris, den stormsnare mø, til orde og spurte:</div>
<div class="follow">«Hersker, som favner vor jord, du drot med de kulsorte lokker!</div>
<div class="follow">Skal jeg da melde til Zevs saa barsk og voldsom en tale,</div>
<div class="follow">eller vil svaret du ændre? De ædlestes sind kan jo ændres.</div>
<div class="follow">Husk at hevnens gudinder bestandig vil følge den ældste.»</div>

<div class="one">Da tok den sterke Poseidon paany til orde og svarte:</div>
<div class="follow">«Iris, du raske gudinde! nu talte du meget forstandig.</div>
<div class="follow">Ja, det er godt, naar et sendebud vet at træffe det rette;</div>
<div class="follow">men i mit hjerte og sind blir jeg pint av nagende harme,</div>
<div class="follow">hvergang han følger sin lyst til at haane med truende tale</div>
<div class="follow">mig som av skjæbnen fik likelig lod og selvsamme vilkaar.</div>
<div class="follow">Dog, saa bittert det harmer min sjæl, vil jeg dennegang gi mig.</div>
<div class="follow">En ting vil jeg dog si, og nu vil jeg true for alvor:</div>
<div class="follow">Dersom han, uten at høre paa mig eller Pallas Atene,</div>
<div class="follow">eller paa Hera og Hermes og drotten Hefaistos, vil skaane</div>
<div class="follow">Ilions kneisende by og ikke vil lægge den øde</div>
<span title="[Pg 255]"><a id="Page_255" title="[Pg 255]"></a></span>
<div class="follow">slik at han skjænker akaiernes mænd en straalende seier,</div>
<div class="follow">da skal han vite forvisst at han aldrig kan sone vor vrede.»</div>

<div class="one">Saa han talte, og guden gik bort fra akaiernes fylking.</div>
<div class="follow">Ned i havdypet steg han, og heltene savnet ham saare.</div>
<div class="follow">Men til Apollon tok Zevs, hin skyernes herre til orde:</div>
<div class="follow">«Kjæreste Foibos! gaa straks avsted til den malmklædte Hektor;</div>
<div class="follow">gaa, ti Poseidon, min bror, som favner og ryster al jorden,</div>
<div class="follow">dukket nu ned i det herlige hav for at fly for min vrede.</div>
<div class="follow">Visselig hadde en kamp mellem os maattet meldes av rygtet</div>
<div class="follow">endog i Kronos’ kreds, blandt guderne nede i dypet.</div>
<div class="follow">Baade for mig og for havguden selv var dog dette en vinding</div>
<div class="follow">at han, saa harmfuld han var, paa forhaand trak sig tilbake</div>
<div class="follow">for mine næver; ti ei uten sved var vi kommet fra kampen.</div>
<div class="follow">Nu skal du løfte min Aigis paa arm med de hundrede kvaster.</div>
<div class="follow">Ryst den av ytterste magt, og skræm de akaiiske helter.</div>
<div class="follow">Sørg saa selv, fjerntrammende gud, for den straalende Hektor.</div>
<div class="follow">Væk du hans mod og mandige kraft, til akaiernes sønner</div>
<div class="follow">jages paa flugten til skibene frem og til Hellespontos.</div>
<div class="follow">Derefter agter jeg selv at drøfte i ord og i gjerning,</div>
<div class="follow">hvordan akaierne atter skal faa en hvil efter kampen.»</div>

<div class="one">Saaledes talte hans far, og Apollon var villig og lystret.</div>
<div class="follow">Ned ifra toppen av Ida han fôr saa hurtig som høken,</div>
<div class="follow">duernes morder, den rappeste fugl blandt vingede skarer.</div>
<div class="follow">Fandt han da Hektor, Priamos’ søn. Han laa ikke længer.</div>
<div class="follow">Nys var han kommet til sæte, og samlende tungt sine tanker</div>
<div class="follow">kjendte han vennernes flok. Ei strømmet hans sved, og han aandet</div>
<div class="follow">rolig paany. Skjoldsvingeren Zevs hadde kaldt ham tillive.</div>
<div class="follow">Foibos Apollon gik nær og stanset og talte til helten:</div>
<div class="follow">«Hektor, Priamos’ søn! hvi sitter du fjernt fra de andre</div>
<div class="follow">kraftløs og mat? Er du rammet fornys av et sørgelig vanheld?»</div>

<div class="one">Svarte da, lammet av træthet, den hjelmbuskvaiende Hektor:</div>
<div class="follow">«Si hvem er du, du naadige gud som spør mig om dette?</div>
<div class="follow">Hørte du ei at Aias, den vældige stridsroper, nylig</div>
<div class="follow">rammet mig haardt med en sten i mit bryst, da jeg dræpte hans venner</div>
<div class="follow">hist ved skibenes stavn, og lammet mit stormende kampmod?</div>
<div class="follow">Visselig trodde jeg nu at jeg endnu idag skulde gjeste</div>
<div class="follow">Hades og skyggernes hjem; ti min aand var jeg nær ved at opgi.»</div>
<span title="[Pg 256]"><a id="Page_256" title="[Pg 256]"></a></span>

<div class="one">Atter tok fjernskytten Foibos, den mægtige hersker, til orde:</div>
<div class="follow">«Fat nu mod; ti Kronos’ søn har sendt dig fra Ida</div>
<div class="follow">hjælperen sterk, som skal verne dig trygt og staa ved din side.</div>
<div class="follow">Vit, jeg er Foibos Apollon, hin gud med sverdet det gyldne,</div>
<div class="follow">han som hittil har verget dig selv og det kneisende Troja.</div>
<div class="follow">Gaa nu avsted og byd dine vognkjæmpers skare at drive</div>
<div class="follow">freidig de fotrappe gangeres spand mot de stavnhøie snekker.</div>
<div class="follow">Selv skal jeg gaa som den første og jevne for hestene veien</div>
<div class="follow">like til maalet og jage paa flugt akaiernes helter.»</div>

<div class="one">Saa han talte og fyldte med mod hin folkenes hyrde.</div>
<div class="follow">Likesom hingsten som æter sit byg fra krybben i stalden,</div>
<div class="follow">sliter sit baand og stormer i dundrende trav over sletten,</div>
<div class="follow">vant til det kjølende bad i de speilklare vande i elven —</div>
<div class="follow">stolt den løfter sit hode og kaster med nakken. I løpet</div>
<div class="follow">vifter om bogen den flagrende man, og kry av sin skjønhet</div>
<div class="follow">farer den let paa foten til hoppernes velkjendte beiter —</div>
<div class="follow">likesaa myke var Hektors knær og rappe hans føtter,</div>
<div class="follow">da han paa Foibos’ bud løp hen for at egge sin fylking.</div>
<div class="follow">Som naar de halsende hunder og kraftige svende fra bygden</div>
<div class="follow">jager den springende bukk eller hjorten med grenede takker —</div>
<div class="follow">dog, det undes dem ei at fælde sit bytte; ti vildtet</div>
<div class="follow">frelses paa svimlende skrænt eller inde i skogenes skygger.</div>
<div class="follow">Kommer da, lokket ved larmen, en langskjegget løve paa veien,</div>
<div class="follow">skræmmer den straks de modigste mænd og jager dem alle —</div>
<div class="follow">saaledes fulgte en stund danaernes flokker de slagne</div>
<div class="follow">haardt under sverdhugg og stik av de dobbelthvæssede lanser.</div>
<div class="follow">Men da de saa at Hektor fôr om i mændenes rækker,</div>
<div class="follow">gyste de alle, og modet sank ned i de skjælvende føtter.</div>

<div class="one">Toas, en søn av Andraimon, aitolernes gjæveste høvding,</div>
<div class="follow">tok nu til orde iblandt dem, en mester med spyd, og i nærkamp</div>
<div class="follow">likesaa kyndig og kjæk. Kun faa av de yngre akaier</div>
<div class="follow">maalbandt paa tinge den sindige helt, naar det kom til en ordstrid.</div>
<div class="follow">Saare forstandig og klokt tok han ordet iblandt dem og mælte:</div>
<div class="follow">«Aa, for et syn! Hist skuer mit blik et merkelig under.</div>
<div class="follow">Se hvordan Hektor har reist sig paany og er reddet fra døden!</div>
<div class="follow">Visselig haabet enhver av os nys i sit inderste hjerte</div>
<div class="follow">at han var falden for Telamons søn, for Aias’ hænder.</div>
<div class="follow">Saa har da atter en hjælpende gud villet verne og frelse</div>
<div class="follow">Hektor som lammet saa mangt et knæ i danaernes rækker.</div>
<span title="[Pg 257]"><a id="Page_257" title="[Pg 257]"></a></span>
<div class="follow">Slik maa jeg tro det vil gaa ogsaa nu; ti mot tordnerens vilje</div>
<div class="follow">træder han ei saa seiersviss frem i forreste række.</div>
<div class="follow">Vel, jeg skal nævne mit raad, og la os saa følge det alle:</div>
<div class="follow">Menige stridsmænd sender vi straks tilbake til flaaten;</div>
<div class="follow">men la os selv, som kalder os stolt de bedste i hæren,</div>
<div class="follow">kjækt holde stand, om vi da med løftede spyd kunde møte</div>
<div class="follow">helten og holde ham væk; ti med alt sit mod vil han sagtens</div>
<div class="follow">gripes av gru for at kaste sig ind i danaernes skare.»</div>

<div class="one">Saa han talte: De lød hans ord og fulgte det villig,</div>
<div class="follow">og om Idómenevs, kreternes drot, og de tvende Aianter,</div>
<div class="follow">helten Meriones, Tevkros og Meges, modig som Ares,</div>
<div class="follow">ordnet de flokken til strid og kaldte de tapreste helter</div>
<div class="follow">frem til kamp mot Hektor og troerne. Bakenfor disse</div>
<div class="follow">stevnet de menige krigere bort til akaiernes snekker.</div>

<div class="one">Frem gik troernes kjæmper i flok, og forrest gik Hektor</div>
<div class="follow">raskt med vældige skridt; men Foibos Apollon skred foran</div>
<div class="follow">hyllet om skuldre i sky, og den grufulde, skræmmende aigis</div>
<div class="follow">bar han, det frynsede, straalende skjold som smeden Hefaistos</div>
<div class="follow">skjænket som gave til Zevs, at bæres til mændenes rædsel.</div>
<div class="follow">Bærende dette paa arm gik han frem foran krigernes skare.</div>

<div class="one">Kjækt holdt argeierne stand, og fra begge de kjæmpende hære</div>
<div class="follow">gjaldet de skingrende rop, og pilene fløi ifra strengen.</div>
<div class="follow">Mangen en lanse som slyngedes ut av modige hænder,</div>
<div class="follow">rammet og fæstet sig dypt i krigernes kraftige kropper.</div>
<div class="follow">Mange blev fæstet i muld underveis og stanset i farten,</div>
<div class="follow">førend de naadde den skinnende hud som de grisk vilde smake.</div>

<div class="one">Medens Apollon urokkelig holdt aigiden paa armen,</div>
<div class="follow">traf de fra begge de kjæmpende hold, og mændene segnet;</div>
<div class="follow">men da han rettet sit blik mot danaernes aasyn og rystet</div>
<div class="follow">skjoldet og skrek med rungende røst, da lammet han ganske</div>
<div class="follow">modet i heltenes bryst, og de glemte at verge sig kraftig.</div>
<div class="follow">Som naar i natmørkets dypeste mulm to glubende vilddyr</div>
<div class="follow">styrter sig frem og spreder en flok av beitende okser</div>
<div class="follow">eller av talrike faar, naar dyrenes gjæter er borte,</div>
<div class="follow">saaledes flygtet i angst akaiernes mænd; ti Apollon</div>
<div class="follow">slog dem med gru; men Hektor og troerne skjænket han hæder.</div>
<div class="follow">Spredt var striden, og mand vog mand i blodige kampe.</div>
<div class="follow">Stikios segnet for Hektors spyd og Arkesilaos.</div>
<span title="[Pg 258]"><a id="Page_258" title="[Pg 258]"></a></span>
<div class="follow">Denne var fører og drot for boioternes malmklædte stridsmænd;</div>
<div class="follow">hin var den krigerske helt Menestevs’ trofaste væbner.</div>
<div class="follow">Drotten Aineias fik tat baade Medons og Iasos’ rustning.</div>
<div class="follow">Medon var drotten Oilevs’ søn. Hans mor var en frille.</div>
<div class="follow">Halvbror var han av Aias. I Fylake var han til huse,</div>
<div class="follow">fjernt fra sit land og sit fædrenehjem, fordi han i vrede</div>
<div class="follow">dræpte en kjødelig bror av Oilevs’ viv Eriopis.</div>
<div class="follow">Iasos var blandt atenernes mænd en høibaaren fører.</div>
<div class="follow">Bukolos’ sønnesøn, Sfelos’ søn, han kaldtes med hæder.</div>
<div class="follow">Helten Polydamas fældte i forreste række Mekistevs.</div>
<div class="follow">Ekios sank for Polites, og Klonios faldt for Agenor.</div>
<div class="follow">Paris fik ram paa den flygtende helt Deiokos bakfra</div>
<div class="follow">nederst i skuldren og drev ham det malmhvasse spyd gjennem kroppen.</div>
<div class="follow">Medens nu troerne røvet i hast de fældedes rustning,</div>
<div class="follow">styrtet akaierne ned mot pælenes række og graven,</div>
<div class="follow">flygtende hit og dit og blev jaget med vold over muren.</div>
<div class="follow">Ropte da Hektor med rungende røst til troernes fylking:</div>
<div class="follow">«Skynd jer mot skibene frem! La de blodige rustninger ligge!</div>
<div class="follow">Træffer jeg en som holder sig fjernt fra de stavnhøie snekker,</div>
<div class="follow">da skal jeg volde ham bane i selvsamme stund, og hans frænder,</div>
<div class="follow">mænd eller kvinder, skal ei kunne reise ham hædrende dødsbaal.</div>
<div class="follow">Nei, men hunder skal flænge hans lik her utenfor byen.»</div>

<div class="one">Saa han talte og pisket om bog sine hester med svøpen,</div>
<div class="follow">eggende troernes rækker med rop, og i høvdingens følge</div>
<div class="follow">styrte de alle med gjaldende skrik de forspændte hester</div>
<div class="follow">frem med usigelig larm, og Foibos Apollon som stevnet</div>
<div class="follow">foran dem, sparket med føtterne let den mægtige jordvold</div>
<div class="follow">ned i voldgravens midterste dyp og banet en veibro</div>
<div class="follow">lang og tillike saa bred som en utkastet lanse kan flyve,</div>
<div class="follow">naar den blir slynget avsted av en mand som vil prøve sin styrke.</div>
<div class="follow">Der fôr de frem i række og rad, og Foibos gik foran</div>
<div class="follow">bærende aigis paa arm, og han sprængte akaiernes ringmur</div>
<div class="follow">let som et barn, naar det jevner paa strand en opdynget sandhaug;</div>
<div class="follow">ti naar det først i sin barnslige lek har bygget sin sandborg,</div>
<div class="follow">jevner det lekende haugen paany med føtter og hænder.</div>
<div class="follow">Saaledes spredte den herlige helt hvad akaierne nylig</div>
<div class="follow">bygget med møie og stræv, og slog dem med gru, saa de flygtet.</div>

<div class="one">Fremme ved skibene søkte de ly og stanset med flugten.</div>
<span title="[Pg 259]"><a id="Page_259" title="[Pg 259]"></a></span>
<div class="follow">Hver mand egget den anden til strid, og med løftede hænder</div>
<div class="follow">tryglet de samtlige guder om hjælp i brændende bønner.</div>
<div class="follow">Inderligst bad akaiernes vern, den gereniske Nestor,</div>
<div class="follow">løftende hænderne op mot den stjerneglitrende himmel.</div>
<div class="follow">«Alfader Zevs! saasandt i det kornrike Argos saa mange</div>
<div class="follow">bad dig om hjemfærd og ofret dig fromt av faar eller okser</div>
<div class="follow">laarstykker fete og fik av dig selv usvigelig tilsagn,</div>
<div class="follow">kom da, olympier, dette i hu og frels os fra jammer!</div>
<div class="follow">La ei akaierne kues saa haardt av de seirende troer!»</div>

<div class="one">Saaledes bad han, og Zevs, den alvise himmeldrot tordnet</div>
<div class="follow">høit, da han hørte den brændende bøn fra den graanede Nestor.</div>

<div class="one">Men da nu troerne hørte at aigissvingeren tordnet,</div>
<div class="follow">stormet de ind paa argeiernes mænd og tænkte paa kampen.</div>
<div class="follow">Som naar paa storhavets alfare vei den mægtige bølge</div>
<div class="follow">slaar over rælingen ind, naar stormvindens vældige kræfter</div>
<div class="follow">jager den frem; ti den løfter mot sky de brusende bølger,</div>
<div class="follow">saa fôr troernes mænd med rungende rop over muren.</div>
<div class="follow">Hestene pisket de frem, og med dobbelthvæssede lanser</div>
<div class="follow">kjæmpet de mand mot mand ved skibenes bakstavn fra stridsvogn,</div>
<div class="follow">medens akaierne steg paa de tjærede snekker og kjæmpet</div>
<div class="follow">høit fra skansen med vældige spær, som laa der til sjøslag,</div>
<div class="follow">lange, med sterke beslag og med spidser av skinnende kobber.</div>

<div class="one">Mens nu akaiernes mænd og troerne kjæmpet om muren</div>
<div class="follow">utenfor pladsen hvor skibenes rad var trukket paa stranden,</div>
<div class="follow">sat Patroklos i ro i Evrypylos’ telt, og han frydet</div>
<div class="follow">helten med venlige ord og strødde de lægende urter</div>
<div class="follow">lindt paa det verkende saar for at stille de sviende smerter.</div>
<div class="follow">Men da han merket at troernes mænd fôr frem imot muren,</div>
<div class="follow">medens danaernes hær under angstrop flygtet tilbake,</div>
<div class="follow">drog han et stønnende suk og slog sig med hændernes flater</div>
<div class="follow">haardt paa de kraftige laar, og jamrende tok han til orde:</div>
<div class="follow">«Kjære Evrypylos! nu kan jeg ei, skjønt du trænger det høilig,</div>
<div class="follow">være her længer i ro; ti frygtelig raser jo striden.</div>
<div class="follow">Nu faar din svend ta vare paa dig; men selv vil jeg ile</div>
<div class="follow">hen til Akillevs i hast og vække hans lyst til at kjæmpe;</div>
<div class="follow">ti hvem vet om jeg ei med gudernes hjælp kunde røre</div>
<div class="follow">endnu hans hjerte? Et raad av en ven er altid en vinding.»</div>

<div class="one">Saa han talte og hastet avsted; men akaiernes helter</div>
<span title="[Pg 260]"><a id="Page_260" title="[Pg 260]"></a></span>
<div class="follow">stod som en mur mot troernes storm; men skjønt de var færre,</div>
<div class="follow">magtet de ei at drive dem bort fra de stavnhøie snekker.</div>
<div class="follow">Likesaa litt var troernes mænd istand til at bryte</div>
<div class="follow">fiendens rækker og trænge sig frem til telter og skibe;</div>
<div class="follow">men som den mægtige kjøl til et skib blir rettet med snoren,</div>
<div class="follow">naar den blir strammet med haand av den kyndige mester som kjender</div>
<div class="follow">hele sit haandverk tilbunds og har lært sin kunst av Atene,</div>
<div class="follow">saaledes stod som efter en snor de kjæmpendes rækker.</div>

<div class="one">Kjæmpet da andre sin kamp ved de øvrige snekker; men Hektor</div>
<div class="follow">gik til en tvekamp mand imot mand med den navngjetne Aias.</div>
<div class="follow">Haardt gik de paa og stred om et skib; men ei kunde Hektor</div>
<div class="follow">drive ham ut og faa det i brand, og ei kunde Aias</div>
<div class="follow">jage sin fiende bort; ti en gud hadde drevet ham fremad.</div>
<div class="follow">Slynget da Aias sit spyd og rammet i brystet Kalétor,</div>
<div class="follow">Klytios’ søn, da han kom med en luende brand imot skibet.</div>
<div class="follow">Drønende sank han til jord, og branden faldt ut av hans næve.</div>
<div class="follow">Men da den straalende Hektor blev var at hans mandige frænde</div>
<div class="follow">sank ved den tjærede snekke til jord og segnet i støvet,</div>
<div class="follow">skrek han med rungende rop til troers og lykiers skare:</div>
<div class="follow">«Troer og lykiske mænd og kjække dardaniske kjæmper!</div>
<div class="follow">Vik ikke nu, mine venner, fra kamptumlens larmende trængsel.</div>
<div class="follow">Kom forat bjerge hin Klytios’ søn, saa akaierne ikke</div>
<div class="follow">røver ham rustningen her hvor han faldt ved skibenes leie.»</div>

<div class="one">Saa han talte og slynget sin blinkende lanse mot Aias.</div>
<div class="follow">Spydet gik feil og rammet Lykofron, Aias’ væbner,</div>
<div class="follow">Mastors søn fra Kytera, som bodde hos Aias som flygtning,</div>
<div class="follow">siden han hist paa den hellige ø hadde fældet en uven.</div>
<div class="follow">Ovenfor øret traf høvdingen nu med den hvæssede lanse</div>
<div class="follow">svenden ved Aias’ side, og baklængs til jorden i støvet</div>
<div class="follow">faldt han fra fartøiets stavn, og alle hans lemmer blev lammet.</div>
<div class="follow">Aias fôr sammen i gru og ropte til Tevkros, sin halvbror:</div>
<div class="follow">«Tevkros, min elskede bror, nu faldt vor trofaste fælle,</div>
<div class="follow">Mastors søn fra Kytera, vor ven som vi huset og hædret</div>
<div class="follow">hist paa vor hjemlige borg saa høit som de kjære forældre.</div>
<div class="follow">Hektor, den vældige, vog ham. Hvor er dine dødssvangre piler?</div>
<div class="follow">Hvor er din bue, det vaaben du fik av Foibos Apollon?»</div>

<div class="one">Hørte da Tevkros hans ord og nærmet sig ilsomt. I haanden</div>
<div class="follow">holdt han den spænstige bue og koggerets pilfyldte gjemme.</div>
<span title="[Pg 261]"><a id="Page_261" title="[Pg 261]"></a></span>
<div class="follow">Lynsnart sendte han pil efter pil mot troernes rækker.</div>
<div class="follow">Kleitos rammet han først, den herlige søn av Peisenor,</div>
<div class="follow">helten Polydamas’ svend, som holdt for Pantoos’ ætling</div>
<div class="follow">hestenes tøiler. Nu strævet han haardt med det vælige tvespand;</div>
<div class="follow">ti for at vinde sin gunst hos Hektor og troernes stridsmænd</div>
<div class="follow">kjørte han frem hvor tumlen var værst; men ulykken rammet</div>
<div class="follow">snarlig ham selv. Skjønt villige nok, kunde ingen faa hjulpet;</div>
<div class="follow">ti med den sviende pil blev han bakfra rammet i nakken.</div>
<div class="follow">Ned fra stridsvognen faldt han, og hestene steilet og tumlet</div>
<div class="follow">vildt avsted med den raslende vogn; men Polydamas merket</div>
<div class="follow">snarlig hans fald og kastet sig først mot de flygtende hester.</div>
<div class="follow">Dem lot han nu Protiáons søn, Astýnoos, holde,</div>
<div class="follow">bød ham med iver at speide omkring og holde hans hester</div>
<div class="follow">nær ham, og kastet sig ind paany blandt de forreste helter.</div>

<div class="one">Tevkros tok sigte paany med en pil paa den malmklædte Hektor.</div>
<div class="follow">Kampen var visselig endt ved akaiernes snekker, hvis Tevkros</div>
<div class="follow">nu hadde rammet den ypperste helt og røvet ham livet.</div>
<div class="follow">Dog, det blev ikke skjult for den alvise Zevs, og han vernet</div>
<div class="follow">Hektor og voldte at Telamons søn gik glip av sin hæder.</div>
<div class="follow">Ti da han spændte mot helten den snoede streng paa sin bue,</div>
<div class="follow">lot han den briste, og pilen den malmtunge ilte til siden</div>
<div class="follow">langt fra sit maal, og buen faldt ut av hans kraftige næve.</div>
<div class="follow">Tevkros fôr sammen i gru og ropte til Aias, sin halvbror:</div>
<div class="follow">«Ve os! visselig er det en gud som krydser i kampen</div>
<div class="follow">alle de planer vi lægger; ti nu har han slaat mig av haanden</div>
<div class="follow">buen og sprængt den nytvundne streng som jeg fæstet ved daggry,</div>
<div class="follow">forat den trygt kunde sende saa mangen en pil fra min bue.»</div>

<div class="one">Straks tok Telamons søn, den vældige Aias, til orde:</div>
<div class="follow">«Kjære, læg bort din bue og pilenes bundt, da en guddom</div>
<div class="follow">nu i sit nid mot danaernes mænd har knækket dit vaaben.</div>
<div class="follow">Ta i din haand det vældige spyd og skjoldet om skuldren.</div>
<div class="follow">Kjæmp saa mot troerne selv og egg de andre til striden.</div>
<div class="follow">Vel har de kuet os haardt, men ta vore toftede snekker</div>
<div class="follow">skal de dog ei uten stræv. La os tænke for alvor paa kampen.»</div>

<div class="one">Saa han talte, og ind i sit telt bar Tevkros sin bue.</div>
<div class="follow">Derefter slængte han skjoldet av firdobbelt hud om sin skulder,</div>
<div class="follow">satte saa malmhjelmen, smedet med kunst, paa det kraftige hode,</div>
<div class="follow">prydet med hestehaarsbusk, som truende vaiet foroven.</div>
<span title="[Pg 262]"><a id="Page_262" title="[Pg 262]"></a></span>
<div class="follow">Lansen, den sterke, med malmhvæsset odd tok helten i haanden,</div>
<div class="follow">ilte saa hen til Aias og stillet sig raskt ved hans side.</div>

<div class="one">Men da Hektor blev var at Tevkros’ buestreng sprængtes,</div>
<div class="follow">skrek han med rungende røst til troer og lykiske stridsmænd:</div>
<div class="follow">«Troer og lykiske mænd og kjække dardaniske kjæmper!</div>
<div class="follow">Te jer som mænd, mine venner, og tænk paa det stormende kampmod</div>
<div class="follow">her ved de stavnhøie snekker; ti nu har jeg set at en høvding,</div>
<div class="follow">tapper som faa, ved Alfaders raad, har mistet sin bue.</div>
<div class="follow">Zevs, den almægtiges, kraft kan av mennesker lettelig kjendes,</div>
<div class="follow">baade av dem som han skjænker sin gunst og seierens hæder,</div>
<div class="follow">og av dem som han knuger i knæ og ikke vil hjælpe,</div>
<div class="follow">som han nu hjælper os selv, men lammer argeiernes styrke.</div>
<div class="follow">Kjæmp da ved skibene samlet i flok, og den som blir saaret,</div>
<div class="follow">enten med spyd eller sverd, og finder sin død og sin bane,</div>
<div class="follow">vel, la ham dø; ti døden har mistet sin gru, naar en stridsmand</div>
<div class="follow">verger sit land; da frelser han jo sine barn og sin hustru.</div>
<div class="follow">Uskadt eier de jordlod og hjem, naar akaiernes sønner</div>
<div class="follow">engang maa flygte paa skibene bort til det elskede hjemland.»</div>

<div class="one">Saa han talte, og kræfter og mod hos alle han vakte.</div>
<div class="follow">Aias tok ogsaa til orde og egget de trofaste venner:</div>
<div class="follow">«Aa for en skam, argeier! Nu gjælder det enten at falde</div>
<div class="follow">eller at frelse os selv og verne vor flaate mot faren.</div>
<div class="follow">Tror I kanhænde, hvis Hektor faar tat vore tjærede snekker,</div>
<div class="follow">at I kan komme tilfots, enhver til fædrenes hjemstavn.</div>
<div class="follow">Hører I ei at fiendens flok blir egget av Hektor,</div>
<div class="follow">han hvis higen det er at stikke i brand vore snekker!</div>
<div class="follow">Sandelig ei til en dans, men til kamptumlen ber han dem ile.</div>
<div class="follow">Ikke den kløktigste plan kan baade os bedre end denne</div>
<div class="follow">at vi i nærkamp styrter os ind med kraftige næver.</div>
<div class="follow">Bedre at frelse sit liv eller miste det engang for alle</div>
<div class="follow">end i langsommelig tid at pines i grufulde kampe</div>
<div class="follow">faafængt som nu av ringere mænd ved de stavnhøie snekker.»</div>

<div class="one">Saa han talte, og kræfter og mod hos alle han vakte.</div>
<div class="follow">Hektor hugg ned Perimedes’ søn, Fokaiernes fører,</div>
<div class="follow">høvdingen Skedios. Helten Laodamas, søn av Antenor,</div>
<div class="follow">fører for troiske stridsmænd tilfots, blev fældet av Aias.</div>
<div class="follow">Helten Polydamas tok Kylleneren Otos’ rustning.</div>
<div class="follow">Kjæmpen var Meges’ ven og drot for de kjække epeier.</div>
<span title="[Pg 263]"><a id="Page_263" title="[Pg 263]"></a></span>
<div class="follow">Meges fik se det og kastet sig frem; men Polydamas bøide</div>
<div class="follow">hastig til side, og spydet gik feil; ti Foibos Apollon</div>
<div class="follow">lot ikke Pantoos’ søn bli dræpt blandt de forreste kjæmper.</div>
<div class="follow">Derimot rammet han Kroismos med spydsodden like i brystet.</div>
<div class="follow">Drønende faldt han til jord, og fra skuldrene rev han hans rustning.</div>
<div class="follow">Frem mot Meges gik Dolops imens, en mester med lansen,</div>
<div class="follow">helten som Lampos, Laomedons søn, en ypperlig stridsmand,</div>
<div class="follow">avlet, en mand som var kyndig som faa i stormende kamplek.</div>
<div class="follow">Nu fôr han ind paa Fylevs’ søn, og midt gjennem skjoldet</div>
<div class="follow">drev han sit spyd; men han skjærmedes trygt av brynjen, den sterke,</div>
<div class="follow">fast sammenføiet av hvælvede lag, hint panser som Fylevs</div>
<div class="follow">hjem hadde ført fra Efyra, fra elven Selleis’ bredder.</div>
<div class="follow">Ti av sin gjesteven, mændenes drot, den bolde Evfétes,</div>
<div class="follow">fik han den engang at bære i strid mot fienders angrep.</div>
<div class="follow">Nu var det høvdingens søn som panseret skjermet mot døden.</div>
<div class="follow">Men mot Dolops’ malmsmidde hjelm med den vaiende hjelmbusk</div>
<div class="follow">slynget nu Meges sit spyd og rammet den øverst i kammen.</div>
<div class="follow">Hele dens hestehaarsbusk, nys farvet i straalende purpur,</div>
<div class="follow">sprængte han bort saa den faldt og hvirvlet til jorden i støvet.</div>
<div class="follow">Medens han kjæmpet med helten og end hadde haab om at seire,</div>
<div class="follow">kom Menelaos, den krigerske drot, og hjalp ham i striden.</div>
<div class="follow">Uset traadte han frem med sit spyd fra siden og traf ham</div>
<div class="follow">bakfra i skuldren, og gjennem hans bryst sig boret det grumme,</div>
<div class="follow">fremover higende spyd, og han faldt paa sit ansigt til jorden.</div>
<div class="follow">Begge sprang frem for at rive i hast fra høvdingens skuldre</div>
<div class="follow">rustningens malm; da egget til kamp den straalende Hektor</div>
<div class="follow">brødrenes skare; men først Hiketáons søn Melaníppos</div>
<div class="follow">lastet han strengt, hin helt som vogtet de langsomme okser</div>
<div class="follow">hist i Perkote, saa længe som fienden var i det fjerne;</div>
<div class="follow">men da danaernes hær var kommet paa stavnhøie snekker,</div>
<div class="follow">drog han til Troja paany og var blandt de første i byen.</div>
<div class="follow">Priamos hædret ham høit som en søn, og han bodde hos drotten.</div>
<div class="follow">Rettet da Hektor et alvorsord til helten og mælte:</div>
<div class="follow">«Skal vi da rent gi tapt, Melanippos? Føler i hjertet</div>
<div class="follow">end ikke du en nagende kval, naar din frænde er fældet?</div>
<div class="follow">Ser du da ei, hvor travelt de har med Dolops’ rustning?</div>
<div class="follow">Kom og gaa med! At kjæmpe mot Argos’ helter paa avstand</div>
<span title="[Pg 264]"><a id="Page_264" title="[Pg 264]"></a></span>
<div class="follow">gaar ikke længer; ti nu maa de selv bli dræpt eller styrte</div>
<div class="follow">Ilions kneisende by og slaa ned vore landsmænd for fote.»</div>

<div class="one">Saa han talte og gik. Ham fulgte den herlige høvding.</div>

<div class="one">Aias, den vældige, egget paany argeiernes stridsmænd:</div>
<div class="follow">«Te jer som mænd, mine venner, og føl dog blygsel i hjertet.</div>
<div class="follow">Agt paa andenmands dom i kampenes vældige tummel.</div>
<div class="follow">Kjæmper enhver for æren, saa frelses der fler end der falder.</div>
<div class="follow">Hverken er ry eller tryggende vern at finde paa flugten.»</div>

<div class="one">Saa han talte. I brændende lyst til at verge sig kraftig</div>
<div class="follow">tok de til hjerte hans ord og stillet sig nær sine skibe</div>
<div class="follow">tæt som et gjærde av malm, mens Zevs gav troerne kræfter.</div>
<div class="follow">Men til Antilokos lød Menelaos’ eggende tale:</div>
<div class="follow">«Ingen er yngre end du, Antilokos, her blandt akaier.</div>
<div class="follow">Ingen har kræfter i kampen som du eller rappere føtter.</div>
<div class="follow">Aa, om du nu vilde vaage dig frem og dræpe en troer!»</div>

<div class="one">Saa han talte og skyndte sig bort, da han hin hadde egget.</div>
<div class="follow">Frem fra de forreste rækker han fôr og slynget sin lanse,</div>
<div class="follow">speidende rundt, og troerne vek, da høvdingen sigtet.</div>
<div class="follow">Dog, han slynget ei ut sin blinkende lanse forgjæves;</div>
<div class="follow">ti Hiketáons søn, den modige helt Melanippos</div>
<div class="follow">rammet han, just som han stevnet til kamp, i brystet ved vorten.</div>
<div class="follow">Drønende faldt han til jord, og dødsmørket slørte hans øine.</div>
<div class="follow">Rask sprang Antilokos frem lik en hund som glubende styrter</div>
<div class="follow">frem imot raadyrets saarede kalv, som jægeren rammet,</div>
<div class="follow">just da den sprang fra sit skjul, og lammet dens lemmer med pilen.</div>
<div class="follow">Saa, Melanippos, stormet mot dig for at røve din rustning</div>
<div class="follow">helten Antilokos frem. Dog, Hektor, den herlige høvding,</div>
<div class="follow">saa ham og hastet i ilende løp imot ham paa valen.</div>
<div class="follow">Ei holdt Antilokos stand, skjønt ellers en ypperlig kriger.</div>
<div class="follow">Rapt tok han flugten og vek lik et dyr som har øvet en udaad;</div>
<div class="follow">ti, har det flænget en hund eller dræpt en gjæter ved kvæget,</div>
<div class="follow">flygter det bort, før skarer av mænd faar flokket sig sammen.</div>
<div class="follow">Saaledes vek han i hast; men Hektor og troerne slynget</div>
<div class="follow">efter ham hvinende spyd under gjaldende hærskrik, og helten</div>
<div class="follow">vendte sig først og holdt stand, da han kom til vennernes skare.</div>

<div class="one">Troernes høvdinger styrtet paany som glubende løver</div>
<div class="follow">frem mot skibenes rad, og Alfaders vilje blev fuldbragt.</div>
<div class="follow">Altid forøket han troernes kraft; men argeiernes hjerter</div>
<span title="[Pg 265]"><a id="Page_265" title="[Pg 265]"></a></span>
<div class="follow">slog han med gru og negtet dem ry, men egget de andre;</div>
<div class="follow">ti det var Hektor, Priamos’ søn, han agtet at skjænke</div>
<div class="follow">seierens ry, forat helten mot skibenes stavn skulde slynge</div>
<div class="follow">frygtelig luende ild og helt opfylde den haarde</div>
<div class="follow">Tetis’ grufulde bøn; ti Zevs, den alvise, ventet</div>
<div class="follow">nu paa at se den lysende glans fra en brændende snekke.</div>
<div class="follow">Derefter var det hans agt at jage de troiske stridsmænd</div>
<div class="follow">atter fra skibene bort og skjænke danaerne seier.</div>
<div class="follow">Saa han tænkte og egget til strid ved de stavnhøie snekker</div>
<div class="follow">Hektor, Priamos’ søn, som selv av kampiver flammet.</div>
<div class="follow">Høvdingen raste som krigsguden selv, naar han svinger sin lanse,</div>
<div class="follow">eller som herjende ild i fjeldenes tætteste skoger.</div>
<div class="follow">Fraadende skum stod helten om mund, og de lynende øine</div>
<div class="follow">luet i brand under buskede bryn, og om høvdingens tinding</div>
<div class="follow">nikket saa barsk den straalende hjelm da han stevnet til kampen.</div>
<div class="follow">Zevs var selv fra æterens blaa hans kraftige hjælper.</div>
<div class="follow">Hektor alene forundte han nu i mændenes vrimmel</div>
<div class="follow">hæder og straalende ry; ti snart var hans livsvei til ende.</div>
<div class="follow">Pallas Atene lot nærme sig raskt hin dag, da den sorte</div>
<div class="follow">død skulde vorde hans lod for Akillevs’ vældige næver.</div>
<div class="follow">Nu vilde høvdingen friste at bryte med vold deres rækker,</div>
<div class="follow">der hvor han øinet den tætteste flok og de ypperste vaaben.</div>
<div class="follow">Dog, at sprænge dem magtet han ei, saa gjerne han vilde;</div>
<div class="follow">ti deres rækker stod tæt som en mur og stanset hans fremgang</div>
<div class="follow">trygt, som en fjeldvæg mægtig og brat ved det graalige havdyp</div>
<div class="follow">stanser de hvinende støt av vældige storme og trodser</div>
<div class="follow">bølgernes mægtige brott, naar de drønende velter mot stranden.</div>
<div class="follow">Saa stod danaerne fast mot troerne uten at flygte.</div>
<div class="follow">Dækket av luende malm fôr Hektor frem imot skaren</div>
<div class="follow">stormende frem lik bølgen som slaar over seilende snekke,</div>
<div class="follow">næret av byger fra stormsvanger sky. Fra for og til agter</div>
<div class="follow">skjules den helt av det hvirvlende skum, mens mægtige vindstøt</div>
<div class="follow">hvinende slaar mot de svulmende seil. Da skjælver i rædsel</div>
<div class="follow">sjømandens hjerte; ti bare med nød kan han slippe fra døden.</div>
<div class="follow">Saaledes skalv i akaiernes bryst deres hjerter av rædsel.</div>
<div class="follow">Frem han fôr lik løven som mordlysten kaster sig over</div>
<div class="follow">talløse kjør som beiter i flok paa sidlændte myrer,</div>
<div class="follow">vogtet av gjæter som ikke har skjøn paa at kjæmpe mot dyret,</div>
<span title="[Pg 266]"><a id="Page_266" title="[Pg 266]"></a></span>
<div class="follow">naar det er ute paa rov og vil dræpe en krumhornet okse.</div>
<div class="follow">Snart ved de forreste kjør og snart ved de bakerste gaar han</div>
<div class="follow">ivrig paa vakt; men midt i bølingen styrter den grumme</div>
<div class="follow">løve og æter et dyr, mens alle de andre tar flugten.</div>
<div class="follow">Saaledes flygtet for Hektor og Zevs i vildeste rædsel</div>
<div class="follow">alle akaier; men bare en eneste mand, Perifetes,</div>
<div class="follow">vog han, en helt fra Mykene, en søn av Koprevs som fordum</div>
<div class="follow">vandret som drotten Evrystevs’ bud til den sterke Herakles.</div>
<div class="follow">Avlet av ringere far blev en søn som i alle slags idræt,</div>
<div class="follow">baade i føtternes ledige løp og i kamp, var hans mester.</div>
<div class="follow">Ogsaa i kløkt var han en av de gjæveste mænd i Mykene.</div>
<div class="follow">Nu maatte høvdingen skjænke til Hektor en glimrende seier;</div>
<div class="follow">ti da han vendte sig, tørnet han haardt mot skjoldet som dækket</div>
<div class="follow">helten fra isse til fot og vernet ham trygt imot spydkast.</div>
<div class="follow">Skjoldkanten snublet han i, saa han tumlet paa ryggen, og hjelmen</div>
<div class="follow">klirret i faldet med frygtelig skrald om høvdingens tinding.</div>
<div class="follow">Hektor, som merket det straks, løp til og stillet sig nær ham.</div>
<div class="follow">Spydsodden boret han dypt i hans bryst, og nær ved hans landsmænd</div>
<div class="follow">dræpte han ham, og hvor dypt de harmedes, kunde dog ingen</div>
<div class="follow">hjælpe sin ven; ti de bævet i gru for den herlige Hektor.</div>

<div class="one">Foran sig hadde de nu og omkring sig de ytterste skibe,</div>
<div class="follow">de som laa forrest paa land, og troerne stormet imot dem.</div>
<div class="follow">Snart blev argeierne nødt til at fly fra de forreste snekker.</div>
<div class="follow">Fremme ved teltene stanset de dog og verget sig samlet</div>
<div class="follow">uten at spredes i leiren; ti skam og bævende rædsel</div>
<div class="follow">holdt dem tilbake. Ustanselig lød deres eggende tilrop.</div>
<div class="follow">Ivrigst var Nestor, akaiernes vern. Den graanede gubbe</div>
<div class="follow">tryglet hver eneste mand og mindet om slegt og forældre:</div>
<div class="follow">«Kjære, aa te jer nu alle som mænd, og føl dog i hjertet</div>
<div class="follow">blygsel for menneskers dom, og enhver maa dra sig til minde</div>
<div class="follow">hustru og barn, hvad han eier av gods, og de kjære forældre,</div>
<div class="follow">enten de hviler forlængst under muld eller end er i live.</div>
<div class="follow">Aa, jeg ber eder her ved disse som ei er tilstede:</div>
<div class="follow">Vend eder ikke til flugt, men staa som kraftige stridsmænd!»</div>

<div class="one">Saa han talte, og kræfter og mod hos alle han vakte.</div>
<div class="follow">Pallas Atene fordrev fra heltenes øine den tætte</div>
<div class="follow">belgmørke taake, og straks blev det lyst baade foran og bak dem</div>
<div class="follow">baade ved skibenes rad og hist hvor kampene raste.</div>
<span title="[Pg 267]"><a id="Page_267" title="[Pg 267]"></a></span>
<div class="follow">Hektor, den høimælte helt, og hans kampfæller øinet de alle,</div>
<div class="follow">enten de nu hadde stillet sig bak og ei kunde kjæmpe,</div>
<div class="follow">eller de stred i det blodige slag ved de hurtige snekker.</div>
<div class="follow">Ei vilde Aias, den modige helt, bli staaende længer</div>
<div class="follow">fjernt blandt de andre akaiiske mænd som ventet paa avstand.</div>
<div class="follow">Hen over skibene sprang han med vældige skridt, og i haanden</div>
<div class="follow">svinget han spæret det sterke, beslaat med vældige malmbaand.</div>
<div class="follow">To ganger elleve alen var det langt og bruktes i sjøkamp.</div>
<div class="follow">Likesom ofte en mand som forstaar at tumle med hester,</div>
<div class="follow">naar han blandt talrike dyr har valgt sig et ypperlig firspand,</div>
<div class="follow">jager dem frem mot en folkerik by fra sletten og sprænger</div>
<div class="follow">henad den alfare vei, mens mænd og kvinder i mængde</div>
<div class="follow">undrende ser paa hans færd; ti han hopper usvigelig sikkert</div>
<div class="follow">stadig fra hest til hest, mens de farer i flyvende firsprang,</div>
<div class="follow">saaledes sprang i vældige hop over talrike skibe</div>
<div class="follow">Aias fra dæk til dæk, og mot æteren runget hans stemme.</div>
<div class="follow">Rungende ropte han stadig og egget danaernes helter</div>
<div class="follow">fremad til tryggende vern for skibe og telter; men Hektor</div>
<div class="follow">dvælte ei heller i ro blandt troernes malmklædte skarer;</div>
<div class="follow">men som en brunrygget ørn over skarer av vingede fugler</div>
<div class="follow">styrter sig ned, naar de søker i flok sin føde ved elven,</div>
<div class="follow">traner og gjæs eller ogsaa en sværm langhalsede svaner,</div>
<div class="follow">saaledes styrtet i stormende løp den straalende Hektor</div>
<div class="follow">frem mot et mørksnablet skib, og Alfader førte ham bakfra</div>
<div class="follow">frem med sin vældige haand og egget hans følge av kjæmper.</div>

<div class="one">Fremme ved skibene reistes paany en frygtelig stridslarm.</div>
<div class="follow">Nu da de møttes i strid, saa det ut, som kunde de aldrig</div>
<div class="follow">trættes og kræfterne lammes. Saa kjækt gik de alle til kampen.</div>
<div class="follow">Kjæmperne stred i frygt eller haab. Akaiernes helter</div>
<div class="follow">trodde de nu maatte dø og ei kunde flygte fra faren.</div>
<div class="follow">Troerne derimot haabet enhver i sit hjerte at tænde</div>
<div class="follow">fiendens snekker i brand og dræpe akaiernes stridsmænd.</div>
<div class="follow">Saaledes tænkte enhver, da de stevnet til kamp mot hverandre.</div>

<div class="one">Hektor grep fat i den bakerste stavn av en skarpbygget seiler,</div>
<div class="follow">snekken den skjønne som bar over hav til det kneisende Troja</div>
<div class="follow">Protesilaos, men ei skulde føre ham atter til hjemmet.</div>
<div class="follow">Rundt om høvdingens skib gik akaier og troiske kjæmper</div>
<div class="follow">løs paa hverandre med flængende hugg. De stod ikke længer</div>
<span title="[Pg 268]"><a id="Page_268" title="[Pg 268]"></a></span>
<div class="follow">fjernt og ventet paa hvinende spyd eller piler fra buen.</div>
<div class="follow">Heltene gik hverandre tillivs, og med selvsamme ildhu</div>
<div class="follow">kjæmpet de haardt med øksernes egg og med skarpslepne biler,</div>
<div class="follow">eller med vældige sverd og dobbelthvæssede lanser.</div>
<div class="follow">Talrike prægtige sverd med sortomviklede hefter</div>
<div class="follow">slængtes i støvet fra heltenes haand eller fra deres skuldre</div>
<div class="follow">midt under kampen, og blodstrømmer fløt paa jorden den sorte.</div>
<div class="follow">Hektor slap ikke sit tak i fartøiets kneisende bakstavn.</div>
<div class="follow">Stavnspidsen holdt han i haand og egget de troiske svende:</div>
<div class="follow">«Hit med en brand! Løft alle som én et gjaldende hærskrik!</div>
<div class="follow">Nu har Zevs forundt os en dag som lønner vor møie.</div>
<div class="follow">Nu skal vi ta deres snekker, som kom mot gudernes vilje,</div>
<div class="follow">og som har voldt os saa mangen en sorg, fordi vore gamle</div>
<div class="follow">gruet og stanset mig selv og holdt vore stridsmænd tilbake</div>
<div class="follow">hvergang jeg brændte av lyst til at kjæmpe ved skibenes bakstavn.</div>
<div class="follow">Dog, hvis dengang den tordnende Zevs har daaret vor tanke,</div>
<div class="follow">egger han selv vort kampmod idag og byder os stride.»</div>

<div class="one">Saa han talte, og frem mot argeierne stormet de modig.</div>
<div class="follow">Længer holdt Aias ei stand; ti han trængtes av spyd og av piler.</div>
<div class="follow">Høvdingen trak sig tilbake et skridt, og paa styrmandens skammel</div>
<div class="follow">steg han fra fartøiets dæk og trodde hans dødsstund var kommet.</div>
<div class="follow">Oppe paa skammelen stod han og speidet omkring, og med lansen</div>
<div class="follow">jaget han troerne bort, naar de nærmet sig flaaten med brande.</div>
<div class="follow">Rungende ropte han stadig og egget akaiernes helter:</div>
<div class="follow">«Kjære danaiske helter, I krigsguders mandige svende!</div>
<div class="follow">Te jer som mænd, mine venner, og tænk paa det stormende kampmod!</div>
<div class="follow">Mener vi kanske at bak os vi har en hjælpende skare</div>
<div class="follow">eller en sterkere mur som kan verne vor fylking mot døden!</div>
<div class="follow">Nei, vi har ikke nær os en by med murfaste taarne</div>
<div class="follow">hvor vi i nød kunde finde en hjælp hos kraftige stridsmænd;</div>
<div class="follow">men paa en slette i troernes land, de malmklædte helters,</div>
<div class="follow">ligger vi nær ved det brusende hav og fjernt fra vort hjemland.</div>
<div class="follow">Frelse kan vindes ved armenes kraft, men ikke ved feighet.»</div>

<div class="one">Saa han talte og vildt han svang sin hvæssede lanse.</div>
<div class="follow">Vaaget en troer sig frem mot akaiernes stavnhøie snekker,</div>
<div class="follow">lydende Hektors bud, med en blussende brand i sin høire,</div>
<div class="follow">sigtet den vældige Aias og støtte ham ned med sin lanse.</div>
<div class="follow">Fremme ved skibene dræpte han tolv i den blodige nærkamp.</div>
</body>
</html>