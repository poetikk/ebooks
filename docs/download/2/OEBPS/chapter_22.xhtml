<?xml version="1.0" encoding="utf-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="nb-NO" dir="ltr"
lang="nb-NO">
<head>
  <title>EN OG TYVENDE SANG. - KAMPEN VED ELVEN.</title>
  <link rel="stylesheet" href="styles.css" />
</head>
<body>
<span title="[Pg 357]"><a id="Page_357" title="[Pg 357]"></a></span>

<h1>EN OG TYVENDE SANG.</h1>

<h2>KAMPEN VED ELVEN.</h2>

<div class="one"><strong class="big">M</strong>en da de kom til det grundeste sted ved den hvirvlende Ksantos,</div>
<div class="follow">der hvor den speilklare elv, som Zevs har avlet, kan vades,</div>
<div class="follow">sprængte han troernes hær og jaget en del over sletten</div>
<div class="follow">henimot byen, hvor dagen tilforn akaierne flygtet</div>
<div class="follow">slagne av gru, da Hektor fôr frem og raste med lansen.</div>
<div class="follow">Dithen flygtet de vildt, men da lot Hera en taake</div>
<div class="follow">sænke sig tæt for at stanse dem der. Men halvdelen trængtes</div>
<div class="follow">hen til den braadype elv med de sølvblanke, glitrende hvirvler.</div>
<div class="follow">Mændene faldt med frygtelig larm i de brusende strømme.</div>
<div class="follow">Bredderne gjaldet av høilydte skrik, og med jamrende angstrop</div>
<div class="follow">svømmet de frem og tilbake og drev med de hvirvlende vande.</div>
<div class="follow">Likesom naar en græshoppesverm flyver op for at flygte</div>
<div class="follow">hen til en elv for en ild som pludselig tændes og stormer</div>
<div class="follow">frem med utrættelig kraft, saa de søker sin frelse i vandet,</div>
<div class="follow">saaledes fyldtes nu Ksantos’ seng med de brusende hvirvler</div>
<div class="follow">snart av et mylder av hester og mænd paa flugt for Akillevs.</div>
<div class="follow">Der lot den gudfødte helt sin lanse tilbake paa bredden</div>
<div class="follow">lænet til krattet, og sterk som en gud sprang drotten i elven</div>
<div class="follow">bare med sverdet i haand, og hevntanker fyldte hans hjerte.</div>
<div class="follow">Rundt omkring sig hugget han vildt, og uhyggelig rallen</div>
<div class="follow">lød fra de rammede mænd, og rødt blev vandet av blodsprøit.</div>
<div class="follow">Likesom naar paa den skibsfyldte bugt de stimende fisker</div>
<div class="follow">flyr for en vældig delfin og fylder de inderste viker</div>
<div class="follow">slagne av frygt; ti den sluker saa grisk hver fisk som den snapper,</div>
<div class="follow">saaledes søkte de troiske mænd i de rivende hvirvler</div>
<span title="[Pg 358]"><a id="Page_358" title="[Pg 358]"></a></span>
<div class="follow">ly under breddernes hang. Men da helten blev træt av at myrde,</div>
<div class="follow">sanket han ut av den brusende elv tolv levende gutter,</div>
<div class="follow">som for den kjække Patroklos’ fald skulde bøte med livet.</div>
<div class="follow">Svendene skalv, da han trak dem paa land, som fangede raadyr.</div>
<div class="follow">Hænderne bandt han paa ryggen med vel tilskaarne og sterke</div>
<div class="follow">remmer som tjente dem selv som baand om de flettede kjortler.</div>
<div class="follow">Saa lot han vennerne føre dem bort til de stavnkrumme snekker,</div>
<div class="follow">medens han styrtet til kampen paany i glubende mordlyst.</div>
<div class="follow">Der gik han frem mot Priamos’ søn Lykaon som flygtet</div>
<div class="follow">bort fra den rivende elv. Tilforn hadde engang Akillevs</div>
<div class="follow">tat ham med vold paa et streiftog ved nat og ført ham som fange</div>
<div class="follow">bort fra Priamos’ lund, hvor han skar med det hvæssede kobber</div>
<div class="follow">smidige fikentræs skud til kanter om stridsvognens fating;</div>
<div class="follow">men til hans ulykke kom, da han følte sig tryggest, Akillevs.</div>
<div class="follow">Dengang førte han ham paa sit skib til det velbygde Lemnos.</div>
<div class="follow">Der blev han solgt til en søn av Iason, som kjøpte den fangne.</div>
<div class="follow">Men av en gjesteven, Imbros’ drot Eetion, løstes</div>
<div class="follow">helten for rikelig guld og blev sendt til det skjønne Arisbe.</div>
<div class="follow">Derfra snek han sig hjem til sin fædrene kongsgaard og levet</div>
<div class="follow">elleve dage i fryd blandt elskede frænder og venner</div>
<div class="follow">efter sin hjemkomst fra Lemnos. En gud lot ham nu paa den tolvte</div>
<div class="follow">falde paany i Akillevs’ haand; ti nu skulde helten</div>
<div class="follow">sende ham ned til Hades, saa nødig han end vilde fare.</div>
<div class="follow">Da nu Akillevs, den fotrappe helt, fik se ham paa flugten</div>
<div class="follow">vaabenløs, uten sin hjelm og sit skjold, og uten sin lanse,</div>
<div class="follow">blottet for alt; ti han slængte det bort, da han flygtet fra elven,</div>
<div class="follow">pint av den strømmende sved, mens knærne vaklet av mathet,</div>
<div class="follow">talte han, trykket av undrende gru, til sit mandige hjerte:</div>
<div class="follow">«Aa, for et høist vidunderlig syn mine øine maa skue!</div>
<div class="follow">Nu vil de modige troiske mænd, som jeg fældte, tilvisse</div>
<div class="follow">atter staa op fra det taakede mulm og komme tilbake,</div>
<div class="follow">naar ogsaa han, som jeg solgte som træl til det hellige Lemnos,</div>
<div class="follow">frelste sig hit fra ulykkens dag. Ham stanset ei havets</div>
<div class="follow">graalige dyp, som holder med tvang saa mange tilbake.</div>
<div class="follow">Vel, saa skal han da sandelig nu faa smake min lanses</div>
<div class="follow">hvæssede odd, saa jeg vet i mit sind, om ogsaa fra dypet</div>
<div class="follow">manden skal vende tilbake som nu eller holde sig rolig</div>
<div class="follow">skjult i den nærende jord som holder den sterkeste fangen.»</div>
<span title="[Pg 359]"><a id="Page_359" title="[Pg 359]"></a></span>

<div class="one">Saaledes stod han og grublet, mens hin i skjælvende dødsangst</div>
<div class="follow">nærmet sig sky for at favne hans knær i længselsfuld higen</div>
<div class="follow">efter at fly for den grufulde død og dens mørke gudinde.</div>
<div class="follow">Løftet da helten Akillevs sit vældige spyd for at støte</div>
<div class="follow">høvdingen ned; men han bøide sig raskt, løp under og favnet</div>
<div class="follow">ydmyg hans knæ, mens lansen fôr over hans ryg og i jorden</div>
<div class="follow">boret sig fast; grisk vilde den nu med mandekjøt mættes.</div>
<div class="follow">Bedende klamret han sig til Akillevs’ knær med den venstre,</div>
<div class="follow">medens hans høire holdt fast om hans spyd og ei vilde slippe.</div>
<div class="follow">Jamrende lød hans vingede ord, da han bedende talte:</div>
<div class="follow">«Tapre Akillevs, jeg favner dit knæ; aa, skaan mig i medynk.</div>
<div class="follow">Agt mig, gudfødte helt, som hjælpeløs flygtning bør agtes;</div>
<div class="follow">ja, ti hos dig fik jeg mætte mig først med Demeters brødkorn,</div>
<div class="follow">dengang du tok mig med vold i den plantede lund og som fange</div>
<div class="follow">førte mig bort og holdt mig tilfals paa det hellige Lemnos,</div>
<div class="follow">fjernt fra min far og min æt for en pris av hundrede okser.</div>
<div class="follow">Nu blev jeg løst for tredobbelt pris, og siden jeg vendte</div>
<div class="follow">hjem til Troja med møie og nød, er dette den tolvte</div>
<div class="follow">gryende dag, og nu har igjen den umilde skjæbne</div>
<div class="follow">bragt mig paany i din vold. Forhatt av Zevs maa jeg være,</div>
<div class="follow">siden han gav mig igjen i din haand. Min mor Laotóe</div>
<div class="follow">fødte sin søn til et kortvarig liv, hin datter av Altes,</div>
<div class="follow">gubben som hersker som drot blandt lelegernes krigerske helter,</div>
<div class="follow">fjernt i Pédasos’ by paa aasen ved Satnios’ bredder.</div>
<div class="follow">Priamos eide hans datter som viv og mangfoldige andre.</div>
<div class="follow">To av os fødtes av hende, og nu skal du dræpe os begge.</div>
<div class="follow">En har du fældet fornys, Polydoros, saa skjøn som en guddom,</div>
<div class="follow">forrest i fotkjæmpers rad, da du traf ham med malmhvæsset lanse.</div>
<div class="follow">Nu er det mig som døden skal naa; ti jeg kommer vel aldrig</div>
<div class="follow">frelst fra din kraftige arm, naar en gud har jaget mig mot dig.</div>
<div class="follow">Dog, la mig endnu faa sagt dig et ord, og ta det til hjerte:</div>
<div class="follow">Spar mig for døden; ti ei er min mor den samme som Hektors,</div>
<div class="follow">han som har fældet din elskede ven, saa mild og saa tapper.»</div>

<div class="one">Saaledes bønfaldt Priamos’ søn, den skjønne Lykaon,</div>
<div class="follow">helten med ydmyge ord; men barskt var svaret, han hørte:</div>
<div class="follow">«Kom ikke her, du daare, med snak, og nævn ikke løsning;</div>
<div class="follow">Fordum da ei Patroklos paa val hadde fundet sin bane,</div>
<div class="follow">kunde jeg stundom faa lyst til at skaane de troiske stridsmænd.</div>
<span title="[Pg 360]"><a id="Page_360" title="[Pg 360]"></a></span>
<div class="follow">Mange er de, som jeg levende tok og solgte som træller.</div>
<div class="follow">Nu skal ikke en eneste mand, som en hjælpende guddom</div>
<div class="follow">gir mig i vold foran Ilions mur, kunne slippe for døden,</div>
<div class="follow">ikke en troer, og Priamossønnerne mindst av dem alle.</div>
<div class="follow">Dø da, min ven, ogsaa du! Hvi klynker du saa i din dødsangst?</div>
<div class="follow">Ogsaa Patroklos er død, og mot hans er dit mandeværd ringe.</div>
<div class="follow">Se paa mig selv, hvilken kjæmpe jeg er, hvor skjøn og hvor kraftig.</div>
<div class="follow">Ædel av byrd er min far, og min mor er en herlig gudinde.</div>
<div class="follow">Dog, ogsaa jeg skal visselig dø og kues av skjæbnen.</div>
<div class="follow">Engang, ved gry eller kveld eller ogsaa i middagens time</div>
<div class="follow">kommer der en som i dødssvanger kamp skal røve mig livet,</div>
<div class="follow">enten han rammer med spyd eller naar mig med pilen fra strengen.»</div>

<div class="one">Saa han talte. Med lammede knær og skjælvende hjerte</div>
<div class="follow">slap Lykaon sit tak om hans spyd, og med utstrakte arme</div>
<div class="follow">sank han i knæ. Da trak Akillevs sit slagsverd og rammet</div>
<div class="follow">ynglingens nøkleben tæt ved hans hals, og dypt i hans bringe</div>
<div class="follow">trængte det skarpe, tveeggede sverd, og han faldt paa sit ansigt</div>
<div class="follow">utstrakt i støvet, og jorden blev vaat av en sortnende blodstrøm.</div>
<div class="follow">Drotten Akillevs tok fat i hans fot og slængte i elven</div>
<div class="follow">høvdingens lik, og pralende lød hans vingede tale:</div>
<div class="follow">«Lig nu derute blandt stimende fisk som graadig skal suge</div>
<div class="follow">blod fra dit saar. Ei skal nu din mor med hulkende klage</div>
<div class="follow">lægge i hjemmet paa baare dit lik; men nu skal Skamandros</div>
<div class="follow">føre det bort i sin hvirvlende strøm til den vidtstrakte havbugt,</div>
<div class="follow">og mot den sortnende krusning skal mangen en fisk gjennem bølgen</div>
<div class="follow">skyte sig op for at smake det gulhvite fett av Lykaon.</div>
<div class="follow">Døden skal ramme jer, indtil vi naar til det hellige Troja.</div>
<div class="follow">Selv skal I styrte paa flugt, og jeg skal følge og dræpe.</div>
<div class="follow">Ei skal den speilklare elv med de glitrende, sølvblanke hvirvler</div>
<div class="follow">frelse jer, skjønt I har ofret den tidt mangfoldige okser,</div>
<div class="follow">og i dens hvirvler har sænket mangfoldige levende hester.</div>
<div class="follow">Nei, trods alt skal ulykken naa jer, indtil I alle</div>
<div class="follow">bøter mig dyrt Patroklos’ død og de faldne akaier,</div>
<div class="follow">som I har dræpt ved skibenes stavn, mens jeg holdt mig tilbake.»</div>

<div class="one">Saa han talte; men flodgudens hu blev optændt av harme,</div>
<div class="follow">og paa en utvei grundet hans sind til at stanse Peleidens</div>
<div class="follow">voldsomme færd og frelse fra undergang troernes stridsmænd.</div>

<div class="one">Frem sprang Pelevs’ søn med det vældige spyd for at dræpe</div>
<span title="[Pg 361]"><a id="Page_361" title="[Pg 361]"></a></span>
<div class="follow">Asteropaios, en søn av Pélegon, helten som fordum</div>
<div class="follow">Aksios selv, den mægtige flod, i løn hadde avlet</div>
<div class="follow">med Akessámenos’ datter, den ældste av aar, Periboia;</div>
<div class="follow">ti hos den yndige mø hadde flodguden hvilet i elskov.</div>
<div class="follow">Ham gik Akillevs tillivs. Den anden gik mot ham med tvende</div>
<div class="follow">malmhvasse lanser fra elven, og Ksantos, den mægtige flodgud,</div>
<div class="follow">fyldte hans hjerte med mod; ti guden var harm for de svende,</div>
<div class="follow">drotten Akillevs fornys hadde myrdet saa grusomt i strømmen.</div>
<div class="follow">Men da de kom paa nærmeste hold og møtte hinanden,</div>
<div class="follow">da tok først den fotrappe drot Akillevs til orde:</div>
<div class="follow">«Hvem og hvorfra er du som vaager at gaa mig i møte?</div>
<div class="follow">Ve de arme forældre hvis barn maa møte min styrke.»</div>

<div class="one">Pelegons straalende søn tok straks til orde og svarte:</div>
<div class="follow">«Pelevs’ modige søn, hvi spør du mig efter min herkomst?</div>
<div class="follow">Fjernt er mit hjem; fra Paioniens land, med de muldrike marker,</div>
<div class="follow">kom jeg med kjække paioner som svinger de vældige lanser.</div>
<div class="follow">Dette er nu den ellevte dag fra jeg stevnet til Troja.</div>
<div class="follow">Ned kan jeg lede min æt fra Aksioselven, den brede,</div>
<div class="follow">elven som sender det klareste vand saa viden om lande.</div>
<div class="follow">Den blev spydhelten Pelegons far, og mændene priser</div>
<div class="follow">mig som hans søn. Saa frem da til tvekamp, stolte Akillevs.»</div>

<div class="one">Truende talte han saa. Da løftet den gjæve Akillevs</div>
<div class="follow">lansen av Pelions ask og Asteropaios de tvende</div>
<div class="follow">lanser i selvsamme stund; ti hans venstre var sterk som hans høire.</div>
<div class="follow">En av dem rammet Akillevs’ skjold; men gjennem dets runding</div>
<div class="follow">trængte det ei; ti guldplaten stanset det, guddommens gave.</div>
<div class="follow">Dog, han traf med den anden og gav ham et streifsaar i høire</div>
<div class="follow">arm, saa det sortnende blod sprang frem, og spydet som stundet</div>
<div class="follow">grisk efter kjøt, fôr over og fæstet sin malmodd i jorden.</div>
<div class="follow">Derefter slynget Akillevs sin snorret flyvende lanse</div>
<div class="follow">frem mot Asteropaios og lystet at røve ham livet.</div>
<div class="follow">Dog, han traf ikke ham, men slynget sin asketræs lanse</div>
<div class="follow">ind i den skraanende bred, saa den boret sig halvveis i jorden.</div>
<div class="follow">Rivende sverdet, det skarpe, fra lænd fôr atter Peleiden</div>
<div class="follow">rasende mot ham. Den anden var ei i stand til at rykke</div>
<div class="follow">ut av skrænten Akillevs’ spyd med sin kraftige næve.</div>
<div class="follow">Treganger slet han i skaftet og fristet at rykke det til sig;</div>
<div class="follow">treganger slap han sit tak; men fjerde gang vilde han bøie</div>
<span title="[Pg 362]"><a id="Page_362" title="[Pg 362]"></a></span>
<div class="follow">Aiakosætlingens lanse og knække hans asketræs spydstang;</div>
<div class="follow">men med sit sverd gik Akillevs ham nær og røvet ham livet.</div>
<div class="follow">Ti ved hans navle traf drotten ham haardt i buken, og alle</div>
<div class="follow">tarmene veltet til jord, og den rallendes bristende øine</div>
<div class="follow">slørtes av mulm; da satte Akillevs sit knæ paa hans bringe,</div>
<div class="follow">slet ham hans rustning fra krop og ropte i pralende jubel:</div>
<div class="follow">«Slik kan du ligge! Det blev dig for svært mot den sterke Kronions</div>
<div class="follow">sønner at stevne til strid, skjønt selv du er flodgudens ætling.</div>
<div class="follow">Nys har du pralende nævnt at du stammer fra floden den brede.</div>
<div class="follow">Selv kan jeg kalde mig stolt en ætling av Zevs i det høie.</div>
<div class="follow">Pelevs, Aiakos’ søn, myrmidonernes mægtige hersker,</div>
<div class="follow">avlet jo mig; men Aiakos’ far var den sterke Kronion.</div>
<div class="follow">Derfor, som Zevs staar høit over floder som iler mot havet,</div>
<div class="follow">staar ogsaa Alfaders æt over flodgudens sønner i vælde.</div>
<div class="follow">Nær dig strømmer den mægtige elv, som vel vilde hjælpe,</div>
<div class="follow">dersom den kunde; men gaa til en kamp mot Zevs er ugjørlig.</div>
<div class="follow">Hverken den mægtige gud Akéloos trodser hans vælde</div>
<div class="follow">eller Okeanos’ bundløse strøm, med de vældige kræfter,</div>
<div class="follow">den som er ophav til flodernes vand og til samtlige have,</div>
<div class="follow">bækkenes rislende strøm og de dypt fremvældende kilder.</div>
<div class="follow">Dog, selv han maa ræddes for Zevs, den vældige herskers</div>
<div class="follow">grufulde torden og lyn, naar det braker fra himmelens høider.»</div>

<div class="one">Saa han talte og rykket sin malmhvasse lanse fra skrænten.</div>
<div class="follow">Ham lot han bli hvor han var, da han først hadde røvet ham livet,</div>
<div class="follow">liggende strakt paa den sandige bred og vætet av vandet.</div>
<div class="follow">Rundt ham svømmet et mylder av aal og stimer av fisker,</div>
<div class="follow">nappende fettet, det hvite, som dækket de blottede nyrer.</div>

<div class="one">Derefter stormet han frem mot paionernes kjæmper, som endnu</div>
<div class="follow">flygtet avsted ved den hvirvlende elv paa rullende stridsvogn,</div>
<div class="follow">da de fik se sin ypperste helt i det vældige kampgny</div>
<div class="follow">kuet saa grumt av Akillevs’ arm med det lynende slagsverd.</div>
<div class="follow">Helten Tersilokos fældet han der og Mydon og Mnesos,</div>
<div class="follow">dernæst Astýpylos, Trásios, Aínios og Ofeléstes.</div>
<div class="follow">Fler av paionernes mænd var dræpt av den raske Akillevs,</div>
<div class="follow">hvis ei den dypt henrullende elv i flammende vrede,</div>
<div class="follow">skapt som en dødelig mand, hadde ropt fra de dypeste hvirvler:</div>
<div class="follow">«Gjæve Akillevs, i gruelig daad og vældige kræfter</div>
<div class="follow">rager du høit over mænd; ti guderne hjælper dig altid.</div>
<span title="[Pg 363]"><a id="Page_363" title="[Pg 363]"></a></span>
<div class="follow">Er det forundt dig av Zevs at dræpe hver eneste troer,</div>
<div class="follow">jag dem da bort og øv din grufulde gjerning paa sletten;</div>
<div class="follow">ti mine deilige strømme er fulde av lik, og jeg magter</div>
<div class="follow">slet ikke mer at sende mit vand til det hellige havdyp.</div>
<div class="follow">Likene stænger mit løp; ti du raser og myrder for fote.</div>
<div class="follow">Hør mig omsider og stans! Du skræmmer mig, drot over hærmænd.»</div>

<div class="one">Straks tok Akillevs, den fotrappe helt, til orde og svarte:</div>
<div class="follow">«Dette skal ske som du ønsker og ber, zevsbaarne Skamandros.</div>
<div class="follow">Dog, jeg holder ei op med at myrde de brautende troer,</div>
<div class="follow">før jeg faar jaget dem ind bak hjembyens mure og prøvet</div>
<div class="follow">hvem der skal kue den anden i tvekamp, jeg eller Hektor.»</div>

<div class="one">Saa han talte og styrtet paany mot troernes skarer,</div>
<div class="follow">sterk som en gud. Da ropte den hvirvlende elv til Apollon:</div>
<div class="follow">«Skam dig, sølvbuegud, du søn av den sterke Kronion.</div>
<div class="follow">Ei har du agtet hans vilje; ti strengt har han lagt dig paa hjerte</div>
<div class="follow">kraftig at verge de troiske mænd, til aftenens skygger</div>
<div class="follow">sænker sig ned og hyller i mulm de frugtbare marker.»</div>

<div class="one">Saa han talte; da sprang med sit spyd den stolte Akillevs</div>
<div class="follow">ned fra skrænten i elven; men rasende styrtet den mot ham.</div>
<div class="follow">Brusende strømmet den frem i hele sin vælde og hvirvlet</div>
<div class="follow">likenes dynger avsted, de mange som fyldte dens vande,</div>
<div class="follow">dræpt av Akillevs, og drev dem med brøl som den tirrede okses</div>
<div class="follow">op paa det tørre. Hver levende mand i dens speilklare strømme</div>
<div class="follow">frelste den trygt og gjemte dem bort i de dypeste hvirvler.</div>
<div class="follow">Bølgerne løftet sin kam og veltet sig vildt mot Akillevs.</div>
<div class="follow">Strømdraget trykket med magt mot hans skjold, og de mødige føtter</div>
<div class="follow">fandt ikke fæste. Da grep han med hænderne fat i en mægtig</div>
<div class="follow">rankvoksen alm; men den rev i sit fald med de løsnede røtter</div>
<div class="follow">med sig den skraanende bred og stanset med tætløvet krone</div>
<div class="follow">vandenes speilklare strøm, og utstrakt fra roten til toppen</div>
<div class="follow">dannet den bro over elven. Da styrtet han op fra dens hvirvler.</div>
<div class="follow">Henover markerne fôr han avsted paa lynsnare føtter,</div>
<div class="follow">slagen av gru. Dog, flodguden ilte med sortnende vande</div>
<div class="follow">efter ham vældig og sterk for at stanse den gjæve Akillevs</div>
<div class="follow">midt i hans kamp og verne de troiske stridsmænd mot døden.</div>
<div class="follow">Pelevs’ søn fôr hastig avsted saa langt som et spydkast,</div>
<div class="follow">likesaa rap som den sortbrune ørn, den flyvende jæger,</div>
<div class="follow">sterkest av alle og rappest i flugt av vingede fugler.</div>
<span title="[Pg 364]"><a id="Page_364" title="[Pg 364]"></a></span>
<div class="follow">Lynsnar som den fôr helten avsted, og frygtelig klirret</div>
<div class="follow">panserets malm om hans bryst, da han flygtende vek for den sterke</div>
<div class="follow">guddom som fossende fulgte hans fjed med larmende brusen.</div>
<div class="follow">Som naar en mand, som graver en grøft fra et sortnende vandløp,</div>
<div class="follow">leder det strømmende vand over haver og plantede lunde</div>
<div class="follow">løftende hakken i haand og kastende jorden fra grøften —</div>
<div class="follow">kommer saa strømmen i fart, saa skyller den med sig hver liten</div>
<div class="follow">rullende sten og fosser i hast med rislende brusen</div>
<div class="follow">ned over bakken og iler forbi selv manden som graver —</div>
<div class="follow">saaledes naadde, hvor hurtig han løp, den strømmende bølge</div>
<div class="follow">altid Akillevs; ti gudernes kraft er større end mandens.</div>
<div class="follow">Hvergang den fotrappe herlige helt vilde stanse og stemme</div>
<div class="follow">brystet imot for at se om alle de evige guder</div>
<div class="follow">jog ham paa flugt, saa mange som bor over himmelen vide,</div>
<div class="follow">styrtet den skyfaldne elv med høit optaarnede bølger</div>
<div class="follow">over hans skuldre; da spændte han til med foten og hoppet</div>
<div class="follow">høit i sin angst; men elven som strømmet imot ham fra siden,</div>
<div class="follow">lammet hans knær, og bort under føtterne skyllet den sandet.</div>
<div class="follow">Pelevs’ søn saa op mot himmelens hvælving og sukket:</div>
<div class="follow">«Alfader Zevs, om bare en gud vilde fri mig fra elven</div>
<div class="follow">nu i min nød, saa fandt jeg mig i hvad jeg siden maa lide.</div>
<div class="follow">Dog, blandt himmelske guder er ingen som bærer saa megen</div>
<div class="follow">skyld som min elskede mor, som daaret mig ofte med paafund.</div>
<div class="follow">Tidt har hun sagt, at her under troernes kneisende bymur</div>
<div class="follow">skulde jeg falde, men dræpt av Apollons lynsnare piler.</div>
<div class="follow">Gid jeg var falden for Hektor, for troernes tapreste høvding.</div>
<div class="follow">Da var det høibaaren kjæmpe som faldt og kjæmpe som fældte.</div>
<div class="follow">Nu maa jeg dø en forsmædelig død, stængt inde av elvens</div>
<div class="follow">mægtige strøm, lik gutten som gaar med svinenes skare</div>
<div class="follow">over en bæk i vinterens tid og drukner i vandet.»</div>

<div class="one">Saa han talte. Da traadte i hast Poseidon og Pallas</div>
<div class="follow">nær ham, og mennesker lignet de grant, da de grep ham ved haanden,</div>
<div class="follow">trykket den venlig i sin og styrket hans mod ved sin tale:</div>
<div class="follow">Først tok Poseidon, hin jordryster sterk, til orde og mælte:</div>
<div class="follow">«Skjælv ikke, gjæve Akillevs, av frygt, og la dig ei skræmme:</div>
<div class="follow">ti saa mægtige guder som jeg og Pallas Atene</div>
<div class="follow">hjælper dig begge, og Alfader selv har git os sit minde.</div>
<div class="follow">Nei, det skal ikke times dig nu at kues av elven.</div>
<span title="[Pg 365]"><a id="Page_365" title="[Pg 365]"></a></span>
<div class="follow">Snart skal flodguden falde til ro, som selv du vil merke.</div>
<div class="follow">Men vi skal gi dig som venner et raad, saasandt du vil lyde:</div>
<div class="follow">La ikke haanden faa ringeste hvil i de herjende kampe,</div>
<div class="follow">før du har drevet enhver som kan fly av troernes stridsmænd</div>
<div class="follow">sammen bak Ilions herlige mur. Men fælder du Hektor,</div>
<div class="follow">gaa da til skibene hjem. Vi skjænker dig seierens hæder.»</div>

<div class="one">Straks da dette var sagt, gik de hen til de evige guder.</div>
<div class="follow">Gudernes raad hadde git ham det freidigste mod, og han stormet</div>
<div class="follow">hen over sletten som dækkedes helt av strømmende vande.</div>
<div class="follow">Talrike fældede stridsmænds lik og herlige vaaben</div>
<div class="follow">hvirvlet omkring. I vældige sprang paa spænstige føtter</div>
<div class="follow">styrtet han like mot strømmen, og ei kunde elven, den brede,</div>
<div class="follow">stanse ham mer; ti Pallas forlenet ham vældige kræfter.</div>
<div class="follow">Endnu formildet dog ei Skamandros sin harm; men dens vrede</div>
<div class="follow">tændtes end mer mot Pelevs’ søn, og svulmende løftet</div>
<div class="follow">elven sin bølgende strøm, og til Simoeis ropte den høilydt:</div>
<div class="follow">«Elskede bror, la os begge faa bugt med hin kjæmpe; ti ellers</div>
<div class="follow">styrter han snart den mægtige by, hvor Priamos hersker.</div>
<div class="follow">Troerne magter jo ei at verge sig mot ham i striden.</div>
<div class="follow">Skynd dig og kom mig til hjælp og fyld med vand dine strømme.</div>
<div class="follow">Hent det fra kildernes væld og kald paa hver eneste fjeldbæk.</div>
<div class="follow">Løft dine svulmende bølger og velt med brakende torden</div>
<div class="follow">stammer og stener avsted, saa vi stanser den rasende vildmand,</div>
<div class="follow">som er den sterkeste nu og ter sig som var han en guddom.</div>
<div class="follow">Kom; ti jeg tror at skjønhet og kraft og herlige vaaben</div>
<div class="follow">ikke skal hjælpe ham stort. Hans rustning skal ligge paa bunden</div>
<div class="follow">dypt og gjemt under slam, og ham selv skal jeg dække med høie</div>
<div class="follow">dynger av sand, og skylle omkring utallige smaasten.</div>
<div class="follow">End ikke høvdingens ben skal akaiernes mænd kunne sanke;</div>
<div class="follow">slik skal jeg dække ham til med grus i vældige masser.</div>
<div class="follow">Der skal hans gravmæle staa, og ei skal man trænge at reise</div>
<div class="follow">helten en haug, naar akaiernes mænd skal feire hans likfærd.»</div>

<div class="one">Saa den talte, og skummende fôr mot Akillevs dens vilde,</div>
<div class="follow">svulmende strøm med blod og med lik i de fraadende hvirvler.</div>
<div class="follow">Toppende løftet den skyfaldne elvs vildt svulmende strømme</div>
<div class="follow">høit sine mørkeblaa bølger og fristet at fælde Peleiden.</div>
<div class="follow">Høit skrek Hera i ængstelig gru for den gjæve Akillevs;</div>
<div class="follow">ti hun var ræd at den hvirvlende elv skulde rive ham med sig.</div>
<span title="[Pg 366]"><a id="Page_366" title="[Pg 366]"></a></span>
<div class="follow">Ropte hun da til sin elskede søn, den sterke Hefaistos:</div>
<div class="follow">«Reis dig, min haltende søn; ti for dig vil den hvirvlende Ksantos,</div>
<div class="follow">skulde jeg tro, være den som du helst burde møte i kampen.</div>
<div class="follow">Skynd dig til hjælp og la os faa se din vældige lue.</div>
<div class="follow">Selv skal jeg gaa til Zefyros’ hjem og den klarnende Notos</div>
<div class="follow">hen for at sende dem hit over hav med en frygtelig stormvind,</div>
<div class="follow">som, naar den jager din herjende ild, skal brænde til aske</div>
<div class="follow">troernes vaaben og mænd. La troerne brænde ved Ksantos!</div>
<div class="follow">Ja, du skal styrte ham selv i ilden, og la ham for alting</div>
<div class="follow">ikke faa rørt dig med venlige ord eller skræmt dig med trusler.</div>
<div class="follow">Stans ei for tidlig din vældige kraft; men først naar du hører</div>
<div class="follow">høilydte rop fra mig selv, skal du slukke de rastløse flammer.»</div>

<div class="one">Saa hun talte. Da tændte han straks de grufulde luer.</div>
<div class="follow">Først over markerne raste hans ild og brændte de faldnes</div>
<div class="follow">talrike kropper som laa der i haugevis, dræpt av Akillevs.</div>
<div class="follow">Sletten blev tør overalt, og stanset blev vandet, det klare.</div>
<div class="follow">Som naar i frugthøstens tid den susende Boreas hastig</div>
<div class="follow">tørrer den regnvaate have, og eieren ser det med glæde;</div>
<div class="follow">likesaa snart blev slagmarken tør og likene opbrændt.</div>
<div class="follow">Derefter vendte han straks de lysende luer mot elven.</div>
<div class="follow">Almene brandt; tamarisker og piletrær flammet i ilden.</div>
<div class="follow">Luerne knitret i kløver og siv og stargræs som kranset</div>
<div class="follow">bredden med frodigste grønt langs flodsengens glitrende strømme.</div>
<div class="follow">Nede i hvirvlerne vaandet sig aal og vrimlende fisker,</div>
<div class="follow">som i den deilige strøm fôr hjælpeløst frem og tilbake,</div>
<div class="follow">jaget og pint av den kloke Hefaistos’ glødende vindpust.</div>
<div class="follow">Selve den mægtige elv blev svidd av ilden og ropte:</div>
<div class="follow">«Ingen, Hefaistos, i gudernes kreds kan trodse din vælde.</div>
<div class="follow">Ei har jeg lyst til at kjæmpe med dig, naar du flammer saa grufuldt.</div>
<div class="follow">Stans nu med striden. La straks Akillevs faa jage fra byen</div>
<div class="follow">troernes folk. Har <em>jeg</em> noget med at slaas og at hjælpe?»</div>

<div class="one">Saaledes talte den brændende elv. Høit boblet dens strømme.</div>
<div class="follow">Som naar en gryte er kommet i kok over flammende luer,</div>
<div class="follow">smeltende fett av et velgjødet svin, mens draaperne spruter</div>
<div class="follow">om overalt; ti knastørre vedskier ligger paa aaren,</div>
<div class="follow">saaledes flammet den herlige strøm, og vandene kokte.</div>
<div class="follow">Strømme i flodleiet vilde den ei, men stanset i vaande,</div>
<div class="follow">pint av Hefaistos’ kløktige kraft med de glødende vindpust.</div>
<span title="[Pg 367]"><a id="Page_367" title="[Pg 367]"></a></span>
<div class="follow">Inderlig bad den med vingede ord og ropte til Hera:</div>
<div class="follow">«Hera, hvi piner din vældige søn mine strømme saa grusomt</div>
<div class="follow">fremfor de andre? Saa stor er dog ei min skyld som de andres,</div>
<div class="follow">alle de manges som laaner sin hjælp til troernes stridsmænd.</div>
<div class="follow">Er det dit bud, saa skal jeg forvisst holde op med at kjæmpe;</div>
<div class="follow">men la da ogsaa din søn holde op. Med ed vil jeg love</div>
<div class="follow">aldrig at skjerme det troiske folk mot ulykkens dage,</div>
<div class="follow">ikke engang naar Ilions by av fortærende flammer</div>
<div class="follow">herjes til grunden, og ilden er tændt av akaiernes sønner.»</div>

<div class="one">Da nu hans klage blev hørt av gudinden, den armhvite Hera,</div>
<div class="follow">ropte hun straks til sin elskede søn, den sterke Hefaistos:</div>
<div class="follow">«Stans, Hefaistos, min navngjetne søn, ti det sømmer sig ikke</div>
<div class="follow">at du for menneskers skyld skal pine en guddom saa grusomt.»</div>

<div class="one">Saa hun talte. Da slukket han straks de grufulde flammer.</div>
<div class="follow">Bølgerne ilte tilbake paany til de deilige strømme.</div>

<div class="one">Begge var faldne til ro, da Ksantos’ kræfter var kuet;</div>
<div class="follow">ti skjønt hun endnu var harmfuld, lot Hera dem stanse med kampen.</div>
<div class="follow">Dog, nu reiste sig vildt en kamp blandt de øvrige guder,</div>
<div class="follow">voldsom og tung. Deres hjerter var fyldt av hatefuld tvedragt.</div>
<div class="follow">Larmende fôr de hverandre tillivs, saa det drønet i jorden.</div>
<div class="follow">Krigsluren gjaldet rundt himmelens hvælv, og Zevs paa sin trone</div>
<div class="follow">hørte det hist hvor han sat paa Olymp, og glad i sit hjerte</div>
<div class="follow">lo han av fryd, da han saa at guderne møttes i striden.</div>
<div class="follow">Længe paa avstand stod de ei mer. Skjoldbryteren Ares</div>
<div class="follow">stormet i spidsen og vendte sig først mot Pallas Atene</div>
<div class="follow">svingende malmhvæsset spyd og mælte med flængende haansord:</div>
<div class="follow">«Skamløse flue, hvi egger du nu i din opblæste frækhet</div>
<div class="follow">guderne atter til strid, forledet av rasende hovmod.</div>
<div class="follow">Mindes du ei, da du selv lot Tydevs’ søn Diomedes</div>
<div class="follow">gi mig et støt og grep om hans blinkende lanse og rettet</div>
<div class="follow">spydsodden like mot mig og gav mig en flænge i huden.</div>
<div class="follow">Dog, nu tror jeg forvisst du skal bøte hvad ondt du har voldt mig.»</div>

<div class="one">Saa han talte og rettet et støt mot den kvastede aigis,</div>
<div class="follow">skjoldet, det haarde, som end ikke Zevs kan knuse med lynet.</div>
<div class="follow">Ares, den blodige, rammet det nu med sin mægtige lanse.</div>
<div class="follow">Raskt vek gudinden tilbake og grep i sin vældige næve</div>
<div class="follow">ute paa marken en sten. Sort var den, og kantet og vældig,</div>
<div class="follow">en som fortidens mænd hadde lagt som grænse for marken.</div>
<span title="[Pg 368]"><a id="Page_368" title="[Pg 368]"></a></span>
<div class="follow">Traf hun da Ares i halsen og lammet med stenen hans lemmer.</div>
<div class="follow">Krigsguden faldt over syv maal jord; hans lokker blev støvet;</div>
<div class="follow">rustningen klang om hans krop. Da brast Atene i latter.</div>
<div class="follow">Pralende lød hendes vingede ord, da hun talte til guden:</div>
<div class="follow">«Daare, du skjønner nok end ikke nu, hvor let jeg i styrke</div>
<div class="follow">mestrer dig, siden du vaager saa frækt at maale dig med mig.</div>
<div class="follow">Nu skal du føle din mors forbandelser. Dyrt skal du bøte.</div>
<div class="follow">Nu er hun bitter og ønsker dig ondt, fordi du i kampen</div>
<div class="follow">svigter akaiernes mænd og hjælper de trodsige troer.»</div>

<div class="one">Spottende talte hun saa og vendte de straalende blikke.</div>
<div class="follow">Dog, nu tok Afrodite, hin datter av Zevs, ham ved haanden.</div>
<div class="follow">Tidt maatte krigsguden stønne av kval og sanset sig neppe.</div>
<div class="follow">Men da den armhvite Hera blev var Afrodite i vrimlen,</div>
<div class="follow">talte hun straks med vingede ord til Pallas Atene:</div>
<div class="follow">«Aa, du aigissvingerens barn, som aldrig kan kues:</div>
<div class="follow">Se paa hin flue! Nu fører hun frækt den mordlystne Ares</div>
<div class="follow">bort fra den herjende strid gjennem kamptumlen. Skynd dig nu efter!»</div>

<div class="one">Saa hun talte, og glad i sit sind fôr Pallas Atene</div>
<div class="follow">efter og kom hende nær og slog hende like i brystet</div>
<div class="follow">haardt med sin haand. Da skalv hendes knæ, og hjertet blev lammet.</div>
<div class="follow">Strakt til den mangenærende jord laa begge i støvet.</div>
<div class="follow">Pralende ropte Atene med vingede ord til de faldne:</div>
<div class="follow">«Gid de var slike hver eneste gud som hjælper i striden</div>
<div class="follow">troernes mænd, naar de kjæmper mot Argos’ hærklædte helter,</div>
<div class="follow">likesaa kjække tilsinds og tapre som nu Afrodite,</div>
<div class="follow">da hun kom Ares til hjælp i hans nød og møtte min styrke.</div>
<div class="follow">Da var vi færdig med krigen forlængst; ti vi hadde tilvisse</div>
<div class="follow">styrtet i grus den velbygde by og lagt Ilios øde.»</div>

<div class="one">Saaledes talte gudinden. Da smilte den armhvite Hera.</div>
<div class="follow">Talte da guden Poseidon, hin jordryster sterk, til Apollon:</div>
<div class="follow">«Foibos, hvi staar vi hinanden saa fjernt? Det sømmer sig ikke,</div>
<div class="follow">nu da de andre gaar paa. En skam, om vi uten at kjæmpe</div>
<div class="follow">kommer til Alfaders hal paa Olymp over terskel av kobber.</div>
<div class="follow">Du faar begynde som den der er yngst. For mig som gaa foran</div>
<div class="follow">baade fordi jeg er ældst og den viseste, høver det ikke.</div>
<div class="follow">Daare, hvor litet du tænker! Si, kan du da slet ikke længer</div>
<div class="follow">mindes hvad ondt vi begge har lidt ved Ilions mure</div>
<span title="[Pg 369]"><a id="Page_369" title="[Pg 369]"></a></span>
<div class="follow">ene blandt guderne, da vi blev sendt, efter Alfaders vilje,</div>
<div class="follow">hit for at tjene et aar som den stolte Laomedons træller</div>
<div class="follow">haardt for en avtalt løn, og hin drot gav os bud og befaling?</div>
<div class="follow">Jeg maatte bygge om troernes by den herlige ringmur,</div>
<div class="follow">vældig og bred til ubrytelig vern for den mægtige kongsstad,</div>
<div class="follow">mens du, Foibos, blev sat til at gjæte det vraltende hornkvæg</div>
<div class="follow">oppe i daler og kløftede skar paa det skogrike Ida.</div>
<div class="follow">Men da tilsidst til vor fryd de ventede Aarstidsgudinder</div>
<div class="follow">bragte os lønningens dag, da brukte Laomedon magten.</div>
<div class="follow">Hele vor løn forholdt han os frækt og jog os med trusler.</div>
<div class="follow">Binde os truet han med paa hænder og føtter og sende</div>
<div class="follow">begge avsted tilsalgs til øerne hist i det fjerne.</div>
<div class="follow">Grumt han vilde med malmhvæsset sverd hugge ørene av os.</div>
<div class="follow">Hjemover vandret vi vrede i hu i nagende harme</div>
<div class="follow">over den løn, som han lovet os dyrt, men ei vilde gi os.</div>
<div class="follow">Hans er det folk, som du viser din gunst. Med os vil du ikke</div>
<div class="follow">friste om troernes trodsige mænd kan helt gaa til grunde,</div>
<div class="follow">alle som en ved en jammerfuld død med barn og med kvinder.»</div>

<div class="one">Svarte da straks den mægtige gud, fjernskytten Apollon:</div>
<div class="follow">«Jordryster, dersom jeg kjæmpet mot dig til menneskers forsvar,</div>
<div class="follow">vilde du knapt kunne kalde min færd omtænksom og sindig;</div>
<div class="follow">ti de er veke og lignes vel bedst ved trærnes blade.</div>
<div class="follow">Snart er de fulde av liv og næres ved akerens grøde,</div>
<div class="follow">snart maa de visne og dø. Nei, la os, saa snart det er gjørlig,</div>
<div class="follow">stanse den larmende strid og la dem faa kjæmpe alene.»</div>

<div class="one">Saa han talte og vendte sig bort; ti han skydde at møte</div>
<div class="follow">ham, som var kjødelig bror av hans far, i nævernes tvekamp.</div>
<div class="follow">Dog, hans søster, som hersker saa grumt over skogenes vilddyr,</div>
<div class="follow">jagtmøen Artemis, spottet sin bror med haanende tale:</div>
<div class="follow">«Fjerntrammer, flyr du fra kampen, og lot du Poseidon faa bære</div>
<div class="follow">seieren hjem uten strid og vinde en møieløs hæder?</div>
<div class="follow">Taape, hvi bærer du buen til stas, naar den ingenting duger?</div>
<div class="follow">La mig nu aldrig i hallen hos far faa høre dig mere</div>
<div class="follow">brautende si, som du fordum har sagt blandt de evige guder,</div>
<div class="follow">at du tør stille dig frem til en kamp mot selve Poseidon.»</div>

<div class="one">Saa hun talte, men fik ikke svar av Foibos Apollon.</div>
<div class="follow">Men av ulidelig harm blev Zevs’ ærværdige hustru</div>
<div class="follow">grepen og spottet den pilglade mø med sviende haansord:</div>
<span title="[Pg 370]"><a id="Page_370" title="[Pg 370]"></a></span>
<div class="follow">«Hvor tør du vaage at stille dig frem, du skamløse tæve,</div>
<div class="follow">like mot mig? Jeg vil bli dig for slem, hvis du prøver min styrke,</div>
<div class="follow">har du end buen til vern. Som løvinde blandt kraftløse kvinder</div>
<div class="follow">fik du dit virke av Zevs og kan dræpe enhver som du lyster.</div>
<div class="follow">Bedre for dig at veide paa fjeld dine vilddyr og jage</div>
<div class="follow">hjortene vide paa vang end yppe med overmænd trætte.</div>
<div class="follow">Men vil du prøve en dyst, skal du grundig faa vite hvor meget</div>
<div class="follow">mere jeg magter end du, naar du vaager at trodse min styrke.»</div>

<div class="one">Saa hun talte og grep med den venstre om begge gudindens</div>
<div class="follow">haandled og rev med sin høire den spænstige bue fra skuldren.</div>
<div class="follow">Smilende slog hun med buen gudinden, som krympet og vred sig,</div>
<div class="follow">gang paa gang over ørene haardt, saa pilene drysset.</div>
<div class="follow">Graatende flygtet hun bort, lik duen som ængstelig flyver</div>
<div class="follow">ind i en hule i fjeldenes kløft, naar den jages av høken.</div>
<div class="follow">Gjemt i sit hul er den tryg; ti den skulde ei endnu bli fanget.</div>
<div class="follow">Saaledes styrtet hun graatende bort og glemte sin bue.</div>

<div class="one">Spottende mælte til Leto hin lynrappe budbringer Hermes:</div>
<div class="follow">«Leto, jeg vil ikke kjæmpe med dig. At slaas med den sterke</div>
<div class="follow">skysamlers hustruer er vel en sak som kunde bli farlig.</div>
<div class="follow">Pral nu saa meget du vil og si blandt de evige guder</div>
<div class="follow">at du har kjæmpet med mig og seiret med vældige kræfter.»</div>

<div class="one">Saa han talte; men buen og pilene sanket nu Leto</div>
<div class="follow">op hvor de laa, strødd om overalt i den hvirvlende støvsky.</div>
<div class="follow">Datterens sølvbue tok hun i haand og vandret tilbake.</div>
<div class="follow">Artemis kom til Olymp, til Alfaders malmfaste bolig.</div>
<div class="follow">Der gik jomfruen hen til sin far, og hulkende sank hun</div>
<div class="follow">ned paa hans fang, og hun skalv under slørets ambrosiske folder.</div>
<div class="follow">Zevs tok datteren til sig og spurte med hjertelig latter:</div>
<div class="follow">«Hvo av de himmelske voldte dig slikt, min elskede datter,</div>
<div class="follow">haardhændt og frækt, som trængte du straf for en aapenbar brøde?»</div>

<div class="one">Svarte hun da, hin jagende mø med guldbaand om lokker:</div>
<div class="follow">«Far, din hustru har slaat mig saa haardt, den armhvite Hera,</div>
<div class="follow">hun som er ophav til trætte og strid blandt evige guder.»</div>

<div class="one">Saaledes talte de to med vekslende ord til hinanden.</div>
<div class="follow">Hastet da Foibos Apollon avsted til det hellige Troja;</div>
<div class="follow">ti han var ræd at kongsstadens mur, før timen var kommet,</div>
<div class="follow">selvsamme dag skulde styrtes i grus av akaiernes sønner.</div>
<div class="follow">Alle de andre i gudernes flok steg op til Olympen.</div>
<span title="[Pg 371]"><a id="Page_371" title="[Pg 371]"></a></span>
<div class="follow">Somme var vrede i hu; men andre var stolte av seiren.</div>
<div class="follow">Der gik de alle til sæte hos skyernes drot; men Akillevs</div>
<div class="follow">vog baade troerne selv og dræpte de travende hester.</div>
<div class="follow">Som naar en by er i brand, og røkskyen hvirvlende stiger</div>
<div class="follow">op mot den vidtstrakte himmel, naar gudernes vrede har sendt den —</div>
<div class="follow">alle forvolder den møie, og mange den bitreste jammer —</div>
<div class="follow">saaledes voldte han troernes mænd baade møie og jammer.</div>

<div class="one">Oldingen Priamos stod paa taarnet som guderne bygget.</div>
<div class="follow">Saa han da kjæmpen Akillevs gaa frem, og han saa sine troer</div>
<div class="follow">jages av helten paa vildeste flugt, mens ingen til forsvar</div>
<div class="follow">vaaget sig frem. Da jamret han lydt, og ned ifra taarnet</div>
<div class="follow">steg han til jord og ropte til portenes vaktmænd ved muren:</div>
<div class="follow">«Op med portenes fløier! Hold fast paa dem, til vore stridsmænd</div>
<div class="follow">kommer til byen paa flugt; ti Akillevs er nær, og han jager</div>
<div class="follow">mændene grumt, og det bæres mig for at det værste kan times.</div>
<div class="follow">Men naar de samlet kan hvile sig ut her indenfor muren,</div>
<div class="follow">stæng da med bommen paany de fast sammentømrede fløier;</div>
<div class="follow">ti jeg er ræd at den rasende helt stormer ind gjennem porten.»</div>

<div class="one">Saa han talte. Da skjøv de bommen tilbake og aapnet</div>
<div class="follow">fløiene vidt til frelsende ly; men Foibos Apollon</div>
<div class="follow">stormet nu ut mot troernes mænd for at fri dem fra døden.</div>
<div class="follow">Ind mot Ilions by og de taarnhøie mure fra sletten</div>
<div class="follow">flygtet de, pint av den brændende tørst og dækket av støvet.</div>
<div class="follow">Glubende fulgte hin helt med sit spyd, og rasende vanvid</div>
<div class="follow">fyldte ustyrlig hans sjæl, og han stundet mot seierens hæder.</div>
<div class="follow">Nu hadde Argos’ mænd kunnet ta det murkranste Troja,</div>
<div class="follow">hvis ikke Foibos Apollon i hast hadde egget imot dem</div>
<div class="follow">helten Agenor, en gjæv og kjæmpesterk søn av Antenor.</div>
<div class="follow">Ham gav han frygtløst mod i hans sjæl, og nær ved hans side</div>
<div class="follow">traadte han selv for at verne ham trygt mot dødens gudinder,</div>
<div class="follow">lænet til eken og skjult for hans blik av den tætteste taake.</div>
<div class="follow">Men da nu helten fik se hin stadødelægger Akillevs,</div>
<div class="follow">stanset han braat og ventet, mens tankerne tumlet i barmen.</div>
<div class="follow">Trykket av tungsind talte han saa til sit mandige hjerte:</div>
<div class="follow">«Ve mig! Saafremt jeg nu ræddes og flyr for den sterke Akillevs,</div>
<div class="follow">dit hvor alle de andre i gru og forfærdelse flygter,</div>
<div class="follow">naar han mig dog og hugger mig ned som en vergeløs usling;</div>
<div class="follow">men lar jeg her vore mænd bli tumlet paa flugt av Akillevs,</div>
<span title="[Pg 372]"><a id="Page_372" title="[Pg 372]"></a></span>
<div class="follow">Pelevs’ søn, og viker paa ilsomme føtter til siden</div>
<div class="follow">bort fra muren og flyr til sletten ved foten av Ida,</div>
<div class="follow">indtil jeg naar dets kløfter og finder et gjemsel i skogen,</div>
<div class="follow">da kan jeg kjøle min svedende krop og to mig i elven,</div>
<div class="follow">og naar det lider mot kveld, kan jeg vende tilbake til Troja.</div>
<div class="follow">Dog, hvi tumler sig nu i min sjæl saa faafængte tanker?</div>
<div class="follow">Bare han ei, naar jeg haster avsted fra byen mot sletten,</div>
<div class="follow">straks blir mig var og naar mig igjen paa hurtige føtter!</div>
<div class="follow">Da vil jeg visselig ei kunne fly for dødens gudinder;</div>
<div class="follow">ti iblandt mennesker findes ei én som i kraft er hans like.</div>
<div class="follow">Aa, om jeg foran vor by turde vaage at gaa ham i møte!</div>
<div class="follow">Ogsaa hans hud kan flænges tilblods av det hvæssede kobber.</div>
<div class="follow">Mere end ett liv eier han ei, og som rygtet fortæller,</div>
<div class="follow">er han en dødelig mand; men Kronos’ søn gir ham hæder.»</div>

<div class="one">Saa han tænkte og lutet sig frem for at møte Akillevs.</div>
<div class="follow">Higende stundet hans modige sjæl mot den blodige kamplek.</div>
<div class="follow">Likesom panteren kommer fra tætteste skogholt og styrter</div>
<div class="follow">like paa jægeren løs — ei kjender den frygt i sit hjerte</div>
<div class="follow">eller kan skræmmes til flugt, naar den hører de halsende hunder;</div>
<div class="follow">ti om han stikker den først, eller rammer den haardt med et spydkast,</div>
<div class="follow">stanser den ikke sin modige kamp, skjønt spiddet av spydet,</div>
<div class="follow">førend den enten faar hugget sig fast eller selv bukker under —</div>
<div class="follow">saaledes tænkte Agenor, hin herlige søn av Antenor,</div>
<div class="follow">ei paa at fly, før han kjækt hadde prøvd en dyst med Akillevs.</div>
<div class="follow">Foran sig holdt han til vern sit kredsrunde skjold, og med lansen</div>
<div class="follow">løftet til kast tok han sigte og ropte med rungende stemme:</div>
<div class="follow">«Pelevs’ straalende søn! du haabet jo trygt i dit hjerte</div>
<div class="follow">endnu idag at øde de navngjetne troeres hjemby.</div>
<div class="follow">Taape! Saa mangen en kval skal I endnu for den maatte døie;</div>
<div class="follow">ti vi er mange og modige mænd, som har hjemme i byen,</div>
<div class="follow">stridsmænd som kjæmper for hustru og barn og kjære forældre,</div>
<div class="follow">vergende Ilions by, og her skal du finde din bane,</div>
<div class="follow">er du end aldrig saa skræmmende sterk og tapper en kriger.»</div>

<div class="one">Saa han talte og slynget sit spyd fra den kraftige næve.</div>
<div class="follow">Kastet var ikke forgjæves; ti ret under knæet i læggen</div>
<div class="follow">traf han, og platen av nyhamret tin, som sluttet om benet,</div>
<div class="follow">klirret med frygtelig skrald; dog spidsen av malm sprat tilbake</div>
<div class="follow">uten at bore sig ind gjennem guddommens skjermende gave.</div>
<span title="[Pg 373]"><a id="Page_373" title="[Pg 373]"></a></span>
<div class="follow">Pelevs’ søn fôr derefter frem mot den gjæve Agenor.</div>
<div class="follow">Foibos forundte ham dog ei seierens hæder, men rykket</div>
<div class="follow">helten Agenor til siden og hyllet ham ind i en taake.</div>
<div class="follow">Derefter lot han ham trygt faa vende tilbake fra kampen.</div>
<div class="follow">Bort fra de flygtende drog han med list den tapre Akillevs.</div>
<div class="follow">Fjernskytten nærmet sig, skuffende lik Agenor, og traadte</div>
<div class="follow">midt i hans vei, og i jagende hast fôr høvdingen efter.</div>
<div class="follow">Mens han forfulgte ham haardt over marker med bugnende hvete</div>
<div class="follow">hen til Skamandros’ hvirvlende strøm, og den flygtende ilte</div>
<div class="follow">foran paa nærmeste hold —; ti Apollon fik lokket ham stadig</div>
<div class="follow">svigefuldt efter i skuffende haab om at naa ham i løpet —</div>
<div class="follow">naadde de øvrige troer imens i flygtende trængsel</div>
<div class="follow">glade til staden, og byen blev fyldt av vrimlende skarer.</div>
<div class="follow">Ingen fik mod til at stanse en stund og vente paa andre</div>
<div class="follow">utenfor muren og se om en ven var reddet ved flugten</div>
<div class="follow">eller var fældet i kamp; men aandeløst stormet de alle</div>
<div class="follow">ind gjennem porten, saa mange som føtter og knær kunde frelse.</div>
</body>
</html>